<?xml version="1.0" encoding="utf-8"?><?oxygen RNGSchema="tei-analysis.rng" type="xml"?> 
<?xml-stylesheet type="text/xsl" href="proofing/chs-gp.xsl"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title xml:lang="eng">Propertius: Elegies (Lachmann 1816)</title>
				<editor xml:id="rc">Randall Childree</editor>
			</titleStmt>
			<editionStmt>
				<edition>Sex. Aurelii Propertii Carmina: emendavit ad codicum meliorum fidem et annotavit Carolus Lachmannus: Lipsiae, apud Gerhard Fleischer Jun.: 1816.
				</edition>
				<respStmt>
					<name>Furman University</name>
					<resp>Randall Childree, editor</resp>
				</respStmt>
			</editionStmt>
			<publicationStmt>
				<publisher> Furman University </publisher>
				<authority>
					<name>Departmento of Classics</name>
				</authority>
			</publicationStmt>
			<sourceDesc>File created electronically.</sourceDesc>
		</fileDesc>
		<profileDesc>
			<langUsage>
				<language ident="eng">English</language>
				<language ident="lat">Latin</language>
			</langUsage>
		</profileDesc>
	</teiHeader>
	<text xml:lang="lat">
		<body>
			<div type="book" n="1">
				<div type="poem" n="1">
					<l n="1">Cynthia prima suis miserum me cepit ocellis,</l>
					<l n="2">Contactum nullis ante cupidinibus.</l>
					<l n="3">Tum mihi constantis dejecit lumina fastus</l>
					<l n="4">Et caput inpositis pressit Amor pedibus,</l>
					<l n="5">Donec me docuit castas odisse puellas</l>
					<l n="6">Inprobus et nullo vivere consilio.</l>
					<l n="7">Et mihi jam toto furor hic non deficit anno,</l>
					<l n="8">Cum tamen adversos cogor habere deos.</l>
					<l n="9">Milanion nullos fugiendo, Tulle, labores</l>
					<l n="10">Saevitiam durae contudit Iasidos.</l>
					<l n="11">Nam modo Partheniis amens errabat in antris,</l>
					<l n="12">Ibat et hirsutas ille videre feras.</l>
					<l n="13">Ille etiam Hylaei percussus voluere rami</l>
					<l n="14">Saucius Arcadiis rupibus ingemuit.</l>
					<l n="15">Ergo velocem potuit domuisse puellam?</l>
					<l n="16">Tantum in amore preces et benefacta valent?</l>
					<l n="17">In me tardus Amor non ullas cogitat artis,</l>
					<l n="18">Nec meminit notas, ut prius, ire vias.</l>
					<l n="19">At vos, deductae quibus est fallacia lunae,</l>
					<l n="20">Et labor in magicis sacra piare focis,</l>
					<l n="21">En agedum dominae mentem convertite nostrae,</l>
					<l n="22">Et facite illa meo palleat ore magis.</l>
					<l n="23">Tunc ego crediderim vobis, et sidera et amnes</l>
					<l n="24">Posse Cytaeaeis ducere carminibus.</l>
					<l n="25">Aut vos, qui sero labsum revocatis, amici,</l>
					<l n="26">Quaerite non sani pectoris auxilia.</l>
					<l n="27">Fortiter et ferrum, saevos patiemur et ignis:</l>
					<l n="28">Sit modo libertas quae velit ira loqui.</l>
					<l n="29">Ferte per extremas gentis et ferte per undas,</l>
					<l n="30">Qua non ulla meum femina norit iter.</l>
					<l n="31">Vos remanete, quibus facili deus adnuit aure,</l>
					<l n="32">Sitis et in tuto semper amore pares.</l>
					<l n="33">In me nostra Venus noctis exercet amaras,</l>
					<l n="34">Et nullo vacuus tempore defit amor</l>
					<l n="35">Hoc, moneo, vitate malum. sua quemque moretur</l>
					<l n="36">Cura, neque adsueto mutet amore locum.</l>
					<l n="37">Quod si quis monitis tardas adverterit aures,</l>
					<l n="38">Heu referet quanto verba dolore mea!</l>
				</div>

				<div type="poem" n="2">
					<l n="">Quid juvat ornato procedere, vita, capillo,</l>
					<l n="">Et tenuis Coa veste movere sinus?</l>
					<l n="">Aut quid Orontea crinis perfundere murra,</l>
					<l n="">Teque peregrinis vendere muneribus,</l>
					<l n="">Naturaeque decus mercato perdere cultu,</l>
					<l n="">Nec sinere in propriis membra nitere bonis?</l>
					<l n="">Crede mihi, non ulla tuae est medicina figurae:</l>
					<l n="">Nudus Amor formae non amat artificem.</l>
					<l n="">Aspice, quos summittit humus formosa colores,</l>
					<l n="">Ut veniant hederae sponte sua melius,</l>
					<l n="">Surgat et in solis formosius arbutus antris,</l>
					<l n="">Et sciat indociles currere lympha vias.</l>
					<l n="">Litora nativis conlucent picta lapillis,</l>
					<l n="">Et volucres nulla dulcius arte canunt.</l>
					<l n="">Non sic Leucippis succendit Castora Phoebe,</l>
					<l n="">Pollucem cultu non Hilaira soror;</l>
					<l n="">Non, Idae et cupido quondam discordia Phoebo,</l>
					<l n="">Eueni patriis filia litoribus;</l>
					<l n="">Nec Phrygium falso traxit candore maritum</l>
					<l n="">Avecta externis Hippodamia rotis:</l>
					<l n="">Sed facies aderat nullis obnoxia gemmis,</l>
					<l n="">Qualis Apelleis est color in tabulis;</l>
					<l n="">Non illis studium volgo conquirere amantis:</l>
					<l n="">Illis ampla satis fotura pudicitia.</l>
					<l n="">Non ego nunc vereor, ne sim tibi vilior istis:</l>
					<l n="">Uni si qua placet, culta puella sat est,</l>
					<l n="">Cum tibi praesertim Phoebus sua carmina donet,</l>
					<l n="">Aoniamque libens Calliopea lyram,</l>
					<l n="">Unica nec desit jucundis gratia verbis,</l>
					<l n="">Omnia quaeque Venus quaeque Minerva probat.</l>
					<l n="">His tu semper eris nostrae gratissima vitae,</l>
					<l n="">Taedia dum miserae sint tibi luxuriae.</l>
				</div>

				<div type="poem" n="3">
					<l n="">Qualis Thesea jacuit cedente carina</l>
					<l n="">Languida desertis Gnosia litoribus,</l>
					<l n="">Qualis et adcubuit primo Cepheïa somno</l>
					<l n="">Libera jam duris cautibus Andromede,</l>
					<l n="">Nec minus adsiduis Edonis fessa choreis</l>
					<l n="">Qualis in herboso concidit Apidano,</l>
					<l n="">Talis visa mihi mollem spirare quietem</l>
					<l n="">Cynthia non certis nixa caput manibus,</l>
					<l n="">Ebria cum multo traherem vestigia Baccho,</l>
					<l n="">Et quaterent sera nocte facem pueri.</l>
					<l n="">Hanc ego nondum etiam sensus deperditus omnis</l>
					<l n="">Molliter inpresso conor adire toro.</l>
					<l n="">Et quamvis duplici conreptum ardore juberent</l>
					<l n="">Hac Amor hac Liber, durus uterque deus,</l>
					<l n="">Subjecto leviter positam tentare lacerto,</l>
					<l n="">Osculaque admota sumere et arma manu,</l>
					<l n="">Non tamen ausus eram dominae turbare quietem,</l>
					<l n="">Expertae metuens jurgia saevitiae:</l>
					<l n="">Sed sic intentis haerebam fixus ocellis,</l>
					<l n="">Argus ut ignotis cornibus Inachidos.</l>
					<l n="">Et modo solvebam nostra de fronte corollas,</l>
					<l n="">Ponebamque tuis, Cynthia, temporibus;</l>
					<l n="">Et modo gaudebam labsos formare capillos:</l>
					<l n="">Nunc furtiva cavis poma dabam manibus,</l>
					<l n="">Omniaque ingrato largibar munera somno,</l>
					<l n="">Munera de prono saepe voluta sinu.</l>
					<l n="">Et quotiens raro duxti suspiria motu,</l>
					<l n="">Obstupui vano credulus auspicio,</l>
					<l n="">Ne qua tibi insolitos portarent visa timores,</l>
					<l n="">Neve quis invitam cogeret esse suam;</l>
					<l n="">Donec diversas percurrens luna fenestras,</l>
					<l n="">Luna moraturis sedula luminibus,</l>
					<l n="">Conpositos levibus radiis patefecit ocellos.</l>
					<l n="">Sic ait, in molli fixa toro cubitum:</l>
					<l n="">Tandem te nostro referens injuria lecto</l>
					<l n="">Alterius clausis aspulit a foribus?</l>
					<l n="">Namque ubi longa meae consumsti tempora noctis,</l>
					<l n="">Languidus exactis, hei mihi, sideribus?</l>
					<l n="">O utinam talis producas, inprobe, noctis,</l>
					<l n="">Me miseram qualis semper habere jubes!</l>
					<l n="">Nam modo purpureo fallebam stamine somnum,</l>
					<l n="">Rursus et Orpheae carmine, fessa, lyrae;</l>
					<l n="">Interdum graviter mecum deserta querebar</l>
					<l n="">Externo longas saepe in amore moras;</l>
					<l n="">Dum me jucundis labsam sopor inpulit alis.</l>
					<l n="">Illa fuit lacrimis ultima cura meis.</l>
				</div>

				<div type="poem" n="4">
					<l n="">Quid mihi tam multas laudando, Basse, puellas</l>
					<l n="">Mutatum domina cogis abire mea?</l>
					<l n="">Quid me non pateris, vitae quodcumque sequetur,</l>
					<l n="">Hoc magis adsueto vivere servitio?</l>
					<l n="">Tu licet Antiopes formam Nycteïdos et tu</l>
					<l n="">Spartanae referas laudibus Hermiones,</l>
					<l n="">Et quascumque tulit formosi temporis aetas:</l>
					<l n="">Cynthia non illas nomen habere sinet;</l>
					<l n="">Ne dum, si levibus fuerit conlata figuris,</l>
					<l n="">Inferior duro judice turpis eat.</l>
					<l n="">Haec sed forma mei pars est extrema furoris;</l>
					<l n="">Sunt majora, quibus, Basse, perire juvat:</l>
					<l n="">Ingenuus color et multis decus artibus et quae</l>
					<l n="">Gaudia sub tacita ducere veste libet.</l>
					<l n="">Quo magis et nostros contendis solvere amores,</l>
					<l n="">Hoc magis accepta fallit uterque fide.</l>
					<l n="">Non inpune feres. sciet haec insana puella,</l>
					<l n="">Et tibi non tacitis vocibus hostis erit.</l>
					<l n="">Nec tibi me post haec committet Cynthia, nec te</l>
					<l n="">Quaeret: erit tanti criminis illa memor;</l>
					<l n="">Et te circum omnis alias irata puellas</l>
					<l n="">Differet: heu nullo limine carus eris.</l>
					<l n="">Nullas illa suis contemnet fletibus aras,</l>
					<l n="">Et quicumque sacer, qualis, ubique, lapis.</l>
					<l n="">Non ullo gravius tentatur Cynthia damno,</l>
					<l n="">Quam sibi cum rapto cessat amore deus,</l>
					<l n="">Praecipue nostro. maneat sic semper, adoro;</l>
					<l n="">Nec quicquam ex illa, quod querar, inveniam.</l>
				</div>

				<div type="poem" n="5">
					<l n="">Invide, tu tandem voces compesce molestas,</l>
					<l n="">Et sine nos cursu, quo sumus, ire pares.</l>
					<l n="">Quid tibi vis, insane? meae sentire furores?</l>
					<l n="">Infelix, properas ultima nosse mala,</l>
					<l n="">Et miser ignotos vestigia ferre per ignis,</l>
					<l n="">Et bibere e tota toxica Thessalia.</l>
					<l n="">Non est illa vagis similis, conlata, puellis;</l>
					<l n="">Molliter irasci non solet illa: time.</l>
					<l n="">Quod si forte tuis non est contraria votis,</l>
					<l n="">At tibi curarum milia quanta dabit!</l>
					<l n="">Non tibi jam somnos, non illa relinquet ocellos.</l>
					<l n="">Illa feros animis adligat una viros.</l>
					<l n="">Ah mea contemtus quotiens ad limina curres,</l>
					<l n="">Cum tibi singultu fortia verba cadent,</l>
					<l n="">Et tremulus maestis orietur fletibus horror,</l>
					<l n="">Et timor informem ducet in ore notam,</l>
					<l n="">Et quaecumque voles fugient tibi verba querenti,</l>
					<l n="">Nec poteris, qui sis aut ubi, nosse miser!</l>
					<l n="">Tum grave servitium nostrae cogere puellae</l>
					<l n="">Discere, et exclusum quid sit abire domo;</l>
					<l n="">Nec jam pallorem totiens mirabere nostrum,</l>
					<l n="">Aut cur sim toto corpore nullus ego.</l>
					<l n="">Nec tibi nobilitas poterit succurrere amanti;</l>
					<l n="">Nescit Amor priscis cedere imaginibus.</l>
					<l n="">Quod si parva tuae dederis vestigia culpae,</l>
					<l n="">Quam cito de tanto nomine rumor eris!</l>
					<l n="">Non ego tum potero solatia ferre roganti,</l>
					<l n="">Cum mihi nulla mei sit medicina mali:</l>
					<l n="">Sed pariter miseri socio cogemur amore</l>
					<l n="">Alter in alterius mutua flere sinu.</l>
					<l n="">Quare, quid possit mea Cynthia, desine, Galle,</l>
					<l n="">Quaerere; non inpune illa rogata venit.</l>
				</div>

				<div type="poem" n="6">
					<l n="">Non ego nunc Hadriae vereor mare noscere tecum,</l>
					<l n="">Tulle, neque Aegaeo ducere vela salo,</l>
					<l n="">Cum quo Rhipaeos possim conscendere montis,</l>
					<l n="">Ulteriusque domos vadere Memnonias:</l>
					<l n="">Sed me complexae remorantur verba puellae,</l>
					<l n="">Mutatoque graves saepe colore preces.</l>
					<l n="">Illa mihi totis argutat noctibus ignis,</l>
					<l n="">Et queritur nullos esse relicta deos;</l>
					<l n="">Illa meam mihi se jam denegat; illa minatur,</l>
					<l n="">Quae solet ingrato tristis amica viro.</l>
					<l n="">His ego non horam possum durare querelis;</l>
					<l n="">Ah pereat, si quis lentus amare potest!</l>
					<l n="">An mihi sit tanti doctas cognoscere Athenas,</l>
					<l n="">Atque Asiae veteres cernere divitias,</l>
					<l n="">Ut mihi deducta faciat convicia puppi</l>
					<l n="">Cynthia, et insanis ora notet manibus,</l>
					<l n="">Osculaque ut posito dicat sibi debita vento,</l>
					<l n="">Et nihil infido durius esse viro?</l>
					<l n="">Tu patrui meritas conare anteire securis,</l>
					<l n="">Et vetera oblitis jura refer sociis.</l>
					<l n="">Nam tua non aetas umquam cessavit amori,</l>
					<l n="">Semper et armatae cura fuit patriae;</l>
					<l n="">Et tibi non umquam nostros puer iste labores</l>
					<l n="">Adferat et lacrimis ultima nota meis.</l>
					<l n="">Me sine, quem voluit semper fortuna jacere,</l>
					<l n="">Hanc animam extremae reddere nequitiae.</l>
					<l n="">Multi longinquo periere in amore libenter,</l>
					<l n="">In quorum numero me quoque terra tegat.</l>
					<l n="">Non ego sum laudi, non natus idoneus armis:</l>
					<l n="">Hanc me militiam fata subire volunt.</l>
					<l n="">At tu seu mollis qua tendit Ionia, seu qua</l>
					<l n="">Lydia Pactoli tinguit arata liquor,</l>
					<l n="">Seu pedibus terras, seu pontum carpere remis</l>
					<l n="">Ibis, et accepti pars eris imperii,</l>
					<l n="">Tum tibi si qua mei veniet non inmemor hora,</l>
					<l n="">Vivere me duro sidere certus eris.</l>
				</div>

				<div type="poem" n="7">
					<l n="">Dum tibi Cadmeae dicuntur, Pontice, Thebae</l>
					<l n="">Armaque fraternae tristia militiae,</l>
					<l n="">Atque, ita sim felix, primo contendis Homero,</l>
					<l n="">Sint modo fata tuis mollia carminibus,</l>
					<l n="">Nos, ut consuemus, nostros agitamus amores,</l>
					<l n="">Atque aliquid duram quaerimus in dominam;</l>
					<l n="">Nec tantum ingenio, quantum servire dolori</l>
					<l n="">Cogor et aetatis tempora dura queri.</l>
					<l n="">Hic mihi conteritur vitae modus; haec mea fama est;</l>
					<l n="">Hinc cupio nomen carminis ire mei.</l>
					<l n="">Me laudent doctae solum placuisse puellae,</l>
					<l n="">Pontice, et injustas saepe tulisse minas;</l>
					<l n="">Me legat adsidue post haec neglectus amator,</l>
					<l n="">Et prosint illi cognita nostra mala.</l>
					<l n="">Te quoque si certo puer hic concusserit arcu,</l>
					<l n="">Quod nolis nostros evoluisse deos,</l>
					<l n="">Longe castra tibi, longe miser agmina septem</l>
					<l n="">Flebis in aeterno surda jacere situ;</l>
					<l n="">Et frustra cupies mollem conponere versum;</l>
					<l n="">Nec tibi subjiciet carmina serus Amor.</l>
					<l n="">Tum me non humilem mirabere saepe poëtam;</l>
					<l n="">Tunc ego Romanis praeferar ingeniis;</l>
					<l n="">Nec poterunt juvenes nostro reticere sepulcro:</l>
					<l n="">Ardoris nostri magne poëta, jaces.</l>
					<l n="">Tu cave nostra tuo contemnas carmina fastu.</l>
					<l n="">Saepe venit magno fenore tardus Amor.</l>
				</div>

				<div type="poem" n="8">
					<l n="">Tune igitur demens, nec te mea cura moratur?</l>
					<l n="">An tibi sum gelida vilior Illyria,</l>
					<l n="">Et tibi jam tanti, quicumque est, iste videtur,</l>
					<l n="">Ut sine me vento quolibet ire velis ?</l>
					<l n="">Tune audire potes vesani murmura ponti</l>
					<l n="">Fortis, et in dura nave jacere potes?</l>
					<l n="">Tu pedibus teneris positas fulcire pruinas,</l>
					<l n="">Tu potes insolitas, Cynthia, ferre nives?</l>
					<l n="">O utinam hibernae duplicentur tempora brumae,</l>
					<l n="">Et sit iners tardis navita Vergiliis,</l>
					<l n="">Nec tibi Tyrrhena solvatur funis arena;</l>
					<l n="">Neve inimica meas elevet aura preces;</l>
					<l n="">Atque ego non videam talis subsidere ventos,</l>
					<l n="">Cum tibi provectas auferet unda rates,</l>
					<l n="">Et me defixum vacua patienter in ora</l>
					<l n="">Crudelem infesta saepe vocare manu!</l>
					<l n="">Sed quocumque modo de me, perjura, mereris.</l>
					<l n="">Sit Galatea tuae non aliena viae;</l>
					<l n="">Vites felici praevecta Ceraunia remo:</l>
					<l n="">Accipiat placidis Oricos aequoribus.</l>
					<l n="">Nam me non ullae poterunt conrumpere taedae,</l>
					<l n="">Quin ego fida tuo limine verba querar;</l>
					<l n="">Nec me deficiet nautas rogitare citatos:</l>
					<l n="">Dicite, quo portu clausa puella mea est?</l>
					<l n="">Et dicam, licet Atraciis considat in oris,</l>
					<l n="">Et licet Eleis: Illa futura mea est.</l>
				</div>

				<div type="poem" n="9">
					<l n="">Hic erit, hic jurata manet. rumpantur iniqui.</l>
					<l n="">Vicimus; adsiduas non tulit illa preces.</l>
					<l n="">Falsa licet cupidus deponat gaudia livor;</l>
					<l n="">Destitit ire novas Cynthia nostra vias.</l>
					<l n="">Illi carus ego et per me carissima Roma</l>
					<l n="">Dicitur; et sine me dulcia regna negat.</l>
					<l n="">Illa vel angusto mecum requiescere lecto</l>
					<l n="">Et quocumque modo maluit esse mea,</l>
					<l n="">Quam sibi dotatae regnum vetus Hippodamiae,</l>
					<l n="">Et quas Elis opes ante pararat equis.</l>
					<l n="">Quamvis magna daret, quamvis majora daturus,</l>
					<l n="">Non tamen illa meos fugit avara sinus.</l>
					<l n="">Hanc ego non auro, non Indis flectere conchis,</l>
					<l n="">Sed potui blandi carminis obsequio.</l>
					<l n="">Sunt igitur Musae, neque amanti tardus Apollo;</l>
					<l n="">Quis ego fretus amo, Cynthia rara mea est.</l>
					<l n="">Nunc mihi summa licet contingere sidera plantis;</l>
					<l n="">Sive dies seu nox venerit, illa mea est;</l>
					<l n="">Nec mihi rivalis certos subducit amores.</l>
					<l n="">Ista meam norit gloria canitiem!</l>
				</div>

				<div type="poem" n="10">
					<l n="">Dicebam tibi venturos, inrisor, amores,</l>
					<l n="">Nec tibi perpetuo libera verba fore:</l>
					<l n="">Ecce jaces supplexque venis ad jura puellae,</l>
					<l n="">Et tibi nunc quovis inperat emta modo.</l>
					<l n="">Non me Chaoniae vincant in amore columbae</l>
					<l n="">Dicere, quos juvenes quaeque puella domet.</l>
					<l n="">Me dolor et lacrimae merito fecere peritum:</l>
					<l n="">Atque utinam posito dicar amore rudis!</l>
					<l n="">Quid tibi nunc misero prodest grave dicere carmen,</l>
					<l n="">Aut Amphioniae moenia flere lyrae?</l>
					<l n="">Plus in amore valet Mimnermi versus Homero;</l>
					<l n="">Carmina mansuetus lenia quaerit Amor.</l>
					<l n="">I, quaeso, et tristis istos conpone libellos,</l>
					<l n="">Et cane quod quaevis nosse puella velit.</l>
					<l n="">Quid, si non esset facilis tibi copia? nunc tu</l>
					<l n="">Insanus medio flumine quaeris aquam.</l>
					<l n="">Necdum etiam palles, vero nec tangeris igni;</l>
					<l n="">Haec est venturi prima favilla mali.</l>
					<l n="">Tum magis Armenias cupies accedere tigris,</l>
					<l n="">Et magis infernae vincula nosse rotae,</l>
					<l n="">Quam Pueri totiens arcum sentire medullis,</l>
					<l n="">Et nihil ingratae posse negare tuae.</l>
					<l n="">Nullus Amor cuiquam facilis ita praebuit alas,</l>
					<l n="">Ut non alterna presserit ille manu:</l>
					<l n="">Nec te decipiat, quod sit satis illa parata.</l>
					<l n="">Acrius illa subit, Pontice, si qua tua est;</l>
					<l n="">Quippe ubi non liceat vacuos seducere ocellos,</l>
					<l n="">Nec vigilare alio nomine cedat Amor,</l>
					<l n="">Qui non ante patet, donec manus adtigit ossa.</l>
					<l n="">Quisquis es, adsiduas ah fuge blanditias.</l>
					<l n="">Illis et silices possunt, et cedere quercus:</l>
					<l n="">Nedum tu possis, spiritus iste levis.</l>
					<l n="">Quare, et si pudor est, quam primum errata fatere.</l>
					<l n="">Dicere, quo pereas, saepe in amore levat.</l>
				</div>

				<div type="poem" n="11">
					<l n="">O jucunda quies, primo cum testis amori</l>
					<l n="">Adfueram vestris conscius in lacrimis!</l>
					<l n="">O noctem meminisse mihi jucunda voluptas,</l>
					<l n="">O quotiens votis illa vocanda meis!</l>
					<l n="">Cum te complexa morientem, Galle, puella</l>
					<l n="">Vidimus et longa ducere verba mora.</l>
					<l n="">Quamvis labentis premeret mihi somnus ocellos,</l>
					<l n="">Et mediis caelo Luna ruberet equis,</l>
					<l n="">Non tamen a vestro potui secedere lusu;</l>
					<l n="">Tantus in alternis vocibus ardor erat.</l>
					<l n="">Sed quoniam non es veritus concredere nobis,</l>
					<l n="">Accipe conmissae munera laetitiae.</l>
					<l n="">Non solum vestros didici reticere calores:</l>
					<l n="">Est quiddam in nobis majus, amice, fide.</l>
					<l n="">Possum ego diversos iterum conjungere amantis,</l>
					<l n="">Et dominae tardas possum aperire fores,</l>
					<l n="">Et possum alterius curas sanare recentis,</l>
					<l n="">Nec levis in verbis est medicina meis.</l>
					<l n="">Cynthia me docuit semper quaecumque petenda</l>
					<l n="">Quaeque cavenda forent; non nihil egit Amor.</l>
					<l n="">Tu cave, ne tristi cupias pugnare puellae,</l>
					<l n="">Neve superba loqui, neve tacere diu;</l>
					<l n="">Neu, si quid petiit, ingrata fronte negaris;</l>
					<l n="">Neu tibi pro vano verba benigna cadant.</l>
					<l n="">Inritata venit, quando contemnitur illa,</l>
					<l n="">Nec meminit justas ponere, laesa, minas:</l>
					<l n="">At quo sis humilis magis et subjectus amori,</l>
					<l n="">Hoc magis effecto saepe fruare bono.</l>
					<l n="">Is poterit felix una remanere puella,</l>
					<l n="">Qui numquam vacuo pectore liber erit.</l>
				</div>

				<div type="poem" n="12">
					<l n="">Ecquid te mediis cessantem, Cynthia, Baiis,</l>
					<l n="">Qua jacet Herculeis semita litoribus,</l>
					<l n="">Et modo te Protei mirantem subdita regno</l>
					<l n="">Proxima Misenis aequora nobilibus</l>
					<l n="">Nostri cura subit memoret ah ducere noctis?</l>
					<l n="">Ecquis in extremo restat amore locus?</l>
					<l n="">An te nescio qui simulatis ignibus hostis</l>
					<l n="">Sustulit e nostris, Cynthia, carminibus?</l>
					<l n="">Atque utinam mage te remis confisa minutis</l>
					<l n="">Parvola Lucrina cumba moretur aqua,</l>
					<l n="">Aut teneat clausam tenui Teuthrantis in unda</l>
					<l n="">Alternae facilis cedere lympha manu,</l>
					<l n="">Quam vacet alterius blandos audire susurros</l>
					<l n="">Molliter in tacito litore conpositam,</l>
					<l n="">Ut solet amoto labi custode puella</l>
					<l n="">Perfida, conmunis nec meminisse deos;</l>
					<l n="">Non quia perspecta non es mihi cognita fama,</l>
					<l n="">Sed quod in hac omnis parte veretur amor.</l>
					<l n="">Ignosces igitur, si quid tibi triste libelli</l>
					<l n="">Adtulerint nostri; culpa timoris erit.</l>
					<l n="">Ah mihi non major carae custodia matris</l>
					<l n="">Aut sine te vitae cura sit ulla meae.</l>
					<l n="">Tu mihi sola domus, tu, Cynthia, sola parentes,</l>
					<l n="">Omnia tu nostrae tempora laetitiae.</l>
					<l n="">Seu tristis veniam seu contra laetus amicis,</l>
					<l n="">Quicquid ero, dicam: Cynthia causa fuit.</l>
					<l n="">Tu modo quam primum conruptas desere Bajas;</l>
					<l n="">Multis ista dabant litora dissidium,</l>
					<l n="">Litora, quae fuerant castis inimica puellis.</l>
					<l n="">Ah pereant Bajae crimen amoris aquae!</l>
				</div>

				<div type="poem" n="13">
					<l n="">Quid mihi desidiae non cessas fingere crimen,</l>
					<l n="">Quod faciat nobis conscia Roma moram?</l>
					<l n="">Tam multa illa meo divisa est milia lecto,</l>
					<l n="">Quantum Hypanis Veneto dissidet Eridano;</l>
					<l n="">Nec mihi consuetos amplexu nutrit amores</l>
					<l n="">Cynthia; nec nostra dulcis in auro sonus.</l>
					<l n="">Olim gratus eram. non illo tempore cuiquam</l>
					<l n="">Contigit, ut simili posset amare fide.</l>
					<l n="">Invidiae fuimus. num me deus obruit, an quae</l>
					<l n="">Lecta Prometheis dividit herba jugis?</l>
					<l n="">Non sum ego, qui fueram; mutat via longa puellas.</l>
					<l n="">Quantus in exiguo tempore fugit amor!</l>
					<l n="">Nunc primum longas solus cognoscere noctis</l>
					<l n="">Cogor et ipse meis auribus esse gravis.</l>
					<l n="">Felix, qui potuit praesenti flere puellae:--</l>
					<l n="">Non nihil aspersis gaudet Amor lacrimis;--</l>
					<l n="">Aut si despectus potuit mutare calores:</l>
					<l n="">Sunt quoque translato gaudia servitio.</l>
					<l n="">Mi neque amare aliam neque ab hac discedere fas est:</l>
					<l n="">Cynthia prima fuit, Cynthia finis erit.</l>
				</div>

				<div type="poem" n="14">
					<l n="">Tu, quod saepe soles, nostro laetabere casu,</l>
					<l n="">Galle, quod abrepto solus amore vacem:</l>
					<l n="">At non ipse tuas imitabor, perfide, voces;</l>
					<l n="">Fallere te numquam, Galle, puella velit.</l>
					<l n="">Dum tibi deceptis augetur fama puellis,</l>
					<l n="">Certus et in nullo quaeris amore moram,</l>
					<l n="">Perditus in quadam tardis pallescere curis</l>
					<l n="">Incipis et primo labsus abire gradu.</l>
					<l n="">Haec erit illarum contemti poena doloris;</l>
					<l n="">Multarum miseras exiget una vices;</l>
					<l n="">Haec tibi volgaris istos conpescet amores;</l>
					<l n="">Nec nova quaerendo semper amicus eris.</l>
					<l n="">Haec ego, non rumore malo, non augure doctus:</l>
					<l n="">Vidi ego; me, quaeso, teste negare potes?</l>
					<l n="">Vidi ego te toto vinctum languescere collo</l>
					<l n="">Et flere injectis, Galle, diu manibus,</l>
					<l n="">Et cupere optatis animam deponere labris,</l>
					<l n="">Et quae deinde meus celat, amice, pudor.</l>
					<l n="">Non ego conplexus potui diducere vestros;</l>
					<l n="">Tantus erat demens inter utrosque furor.</l>
					<l n="">Non sic Haemonio Salmonida mixtus Enipeo</l>
					<l n="">Taenarius facili pressit amore deus;</l>
					<l n="">Nec sic caelestem flagrans amor Herculis Heben</l>
					<l n="">Sensit ab Oetaeis gaudia prima jugis.</l>
					<l n="">Una dies omnis potuit praecurrere amores;</l>
					<l n="">Nam tibi non tepidas subdidit illa faces,</l>
					<l n="">Nec tibi praeteritos passa est succedere fastus,</l>
					<l n="">Nec sinet abduci; te tuus ardor aget.</l>
					<l n="">Nec mirum, cum sit Jove dignae proxima Ledae</l>
					<l n="">Et Ledae partu, gratior una tribus,</l>
					<l n="">Illa sit Inachiis et blandior heroinis,</l>
					<l n="">Illa suis verbis cogat amare Jovem.</l>
					<l n="">Tu vero, quoniam semel es periturus amore,</l>
					<l n="">Utere; non alio limine dignus eras.</l>
					<l n="">Quae tibi sit, felix quoniam novus incidit error;</l>
					<l n="">Et quotcumque voles, una sit ista tibi.</l>
				</div>

				<div type="poem" n="15">
					<l n="">Tu licet abjectus Tiberina molliter unda</l>
					<l n="">Lesbia Mentoreo vina bibas opere,</l>
					<l n="">Et modo tam celeris mireris currere lintris,</l>
					<l n="">Et modo tam tardas funibus ire rates,</l>
					<l n="">Et nemus omne satas intendat vertice silvas,</l>
					<l n="">Urguetur quantis Caucasus arboribus:</l>
					<l n="">Non tamen ista meo valeant contendere amori.</l>
					<l n="">Nescit Amor magnis cedere divitiis.</l>
					<l n="">Nam sive optatam mecum trahit illa quietem,</l>
					<l n="">Seu facili totum ducit amore diem,</l>
					<l n="">Tum mihi Pactoli veniunt sub tecta liquores,</l>
					<l n="">Et legitur rubris gemma sub aequoribus;</l>
					<l n="">Tum mihi cessuros spondent mea gaudia reges,</l>
					<l n="">Quae maneant, dum me fata perire volent.</l>
					<l n="">Nam quis divitiis adverso gaudet Amore?</l>
					<l n="">Nulla mihi tristi praemia sint Venere!</l>
					<l n="">Illa potest magnas heroum infringere vires,</l>
					<l n="">Illa etiam duris mentibus esse dolor.</l>
					<l n="">Illa neque Arabium metuit transcendere limen,</l>
					<l n="">Nec timet ostrino, Tulle, subire toro,</l>
					<l n="">Et miserum toto juvenem versare cubili:</l>
					<l n="">Quid relevant variis Serica textilibus?</l>
					<l n="">Quae mihi dum placata aderit, non ulla verebor</l>
					<l n="">Regna, neqtie Alcinoi munera despicere.</l>
				</div>

				<div type="poem" n="16">
					<l n="">Saepe ego multa tuae levitatis dura timebam,</l>
					<l n="">Hac tamen excepta, Cynthia, perfidia.</l>
					<l n="">Aspice, me quanto rapiat Fortuna periclo:</l>
					<l n="">Tu tamen in nostro lenta timore venis,</l>
					<l n="">Et potes hesternos manibus conponere crinis,</l>
					<l n="">Et longa faciem quaerere desidia,</l>
					<l n="">Nec minus Eois pectus variare lapillis,</l>
					<l n="">Ut formosa novo quae parat ire viro.</l>
					<l n="">At non sic Ithaci digressu inmota Calypso</l>
					<l n="">Desertis olim fleverat aequoribus.</l>
					<l n="">Multos illa dies incomtis maesta capillis</l>
					<l n="">Sederat, injusto multa locuta salo;</l>
					<l n="">Et, quamvis numquam post haec visura, dolebat</l>
					<l n="">Illa tamen, longae conscia laetitiae.</l>
					<l n="">Nec sic Aesoniden rapientibus anxia ventis</l>
					<l n="">Hypsipyle vacuo constitit in thalamo:</l>
					<l n="">Hypsipyle nullos post illos sensit amores,</l>
					<l n="">Ut semel Haemonio tabuit hospitio.</l>
					<l n="">Conjugis Euadne miseros ablata per ignis</l>
					<l n="">Occidit, Argivae fama pudicitiae.</l>
					<l n="">Alphesiboea suos ulta est pro conjuge fratres,</l>
					<l n="">Sanguinis et cari vincula rupit amor.</l>
					<l n="">Quarum nulla tuos potuit convertere mores,</l>
					<l n="">Tu quoque uti fieres nobilis historia.</l>
					<l n="">Desine jam revocare tuis perjuria verbis,</l>
					<l n="">Cynthia, et oblitos parce movere deos,</l>
					<l n="">Audax ah nimium, et nostro dolitura periclo,</l>
					<l n="">Si quid forte tibi durius inciderit.</l>
					<l n="">Muta prius vasto labentur flumina ponto,</l>
					<l n="">Annus et inversas duxerit ante vices,</l>
					<l n="">Quam tua sub nostro mutetur pectore cura:</l>
					<l n="">Sis quodcumque voles, non aliena tamen.</l>
					<l n="">Nam mihi ne viles isti videantur ocelli,</l>
					<l n="">Per quos saepe mihi credita perfidia est!</l>
					<l n="">Hos tu jurabas; si quid mentita fuisses,</l>
					<l n="">Ut tibi subpositis exciderent manibus.</l>
					<l n="">Et contra magnum potes hos adtollere Solem,</l>
					<l n="">Nec tremis admissae conscia nequitiae?</l>
					<l n="">Quis te cogebat multos pallere colores,</l>
					<l n="">Et fletum invitis ducere luminibus?</l>
					<l n="">Quis ego nunc pereo, similis moniturus amantes:</l>
					<l n="">O nullis tutum credere blanditiis!</l>
				</div>

				<div type="poem" n="17">
					<l n="">Quae fueram magnis olim patefacta triumphis,</l>
					<l n="">Janua Tarpejae nota pudicitiae,</l>
					<l n="">Cujus inaurati celebrarunt limina currus,</l>
					<l n="">Captorum lacrimis humida supplicibus,</l>
					<l n="">Nunc ego, nocturnis potorum saucia rixis,</l>
					<l n="">Pulsata indignis saepe queror manibus;</l>
					<l n="">Et mihi non desunt turpes pendere corollae</l>
					<l n="">Semper, et exclusi signa jacere faces;</l>
					<l n="">Nec possum infamis dominae defendere noctes,</l>
					<l n="">Nobilis obscenis tradita carminibus.</l>
					<l n="">[Nec tamen illa suae revocatur parcere famae,</l>
					<l n="">Turpior et saecli vivere luxuria.]</l>
					<l n="">Has inter gravibus cogor deflere querelis,</l>
					<l n="">Supplicis a longis tristior excubiis.</l>
					<l n="">Ille meos numquam patitur requiescere postis,</l>
					<l n="">Arguta referens carmina blanditia:</l>
					<l n="">Janua, vel domina penitus crudelior ipsa,</l>
					<l n="">Quid mihi tam duris clausa taces foribus?</l>
					<l n="">Cur numquam reserata meos admittis amores,</l>
					<l n="">Nescia furtivas reddere mota preces?</l>
					<l n="">Nullane finis erit nostro concessa dolori,</l>
					<l n="">Tristis et in tepido limine somnus erit?</l>
					<l n="">Me mediae noctes, me sidera prona jacentem,</l>
					<l n="">Frigidaque Eoo me dolet aura gelu:</l>
					<l n="">Tu sola humanos numquam miserata dolores</l>
					<l n="">Respondes tacitis mutua cardinibus.</l>
					<l n="">O utinam trajecta cava mea vocula rima</l>
					<l n="">Percussas dominae vertat in auriculas!</l>
					<l n="">Sit licet et saxo patientior illa Sicano,</l>
					<l n="">Sit licet et ferro durior et chalybe:</l>
					<l n="">Non tamen illa suos poterit compescere ocellos,</l>
					<l n="">Surget et invitis spiritus in lacrimis.</l>
					<l n="">Nunc jacet alterius felici nixa lacerto:</l>
					<l n="">At mea nocturno verba cadunt Zephyro.</l>
					<l n="">Sed tu sola mei, tu maxima causa, doloris,</l>
					<l n="">Victa meis numquam, janua, muneribus.</l>
					<l n="">Te non ulla meae laesit petulantia linguae,</l>
					<l n="">Quae solet ingrato dicere torva loco,</l>
					<l n="">Ut me tam longa raucum patiare querela</l>
					<l n="">Sollicitas trivio pervigilare moras.</l>
					<l n="">At tibi saepe novo deduxi carmina versu,</l>
					<l n="">Osculaque inpressis nixa dedi gradibus.</l>
					<l n="">Ante tuos quotiens verti me, perfida, postis,</l>
					<l n="">Debitaque occultis vota tuli manibus!</l>
					<l n="">Haec ille, et si quae miseri novatis amantes,</l>
					<l n="">Et matutinis obstrepit alitibus.</l>
					<l n="">Sic ego nunc dominae vitiis et semper amantis</l>
					<l n="">Fletibus aeterna differor invidia.</l>
				</div>

				<div type="poem" n="18">
					<l n="">Et merito, quoniam potui fugisse puellam!</l>
					<l n="">Nunc ego desertas adloquor alcyonas.</l>
					<l n="">Nec mihi Cassiopes statio visura carinam est,</l>
					<l n="">Omniaque ingrato litore vota cadunt.</l>
					<l n="">Quin etiam absenti prosunt tibi, Cynthia, venti;</l>
					<l n="">Aspice, quam saevas increpat aura minas.</l>
					<l n="">Nullane placatae veniet fortuna procellae?</l>
					<l n="">Haeccine parva meum funus arena teget?</l>
					<l n="">Tu tamen in melius saevas converte querelas;</l>
					<l n="">Sat tibi sit poenae nox et iniqua vada.</l>
					<l n="">An poteris siccis mea fata reponere ocellis,</l>
					<l n="">Ossaque nulla tuo nostra tenere sinu?</l>
					<l n="">Ah pereat, quicumque rates et vela paravit</l>
					<l n="">Primus et invito gurgite fecit iter!</l>
					<l n="">Nonne fuit levius dominae pervincere mores--</l>
					<l n="">Quamvis dura, tamen rara puella fuit--,</l>
					<l n="">Quam sic ignotis circumdata litora silvis</l>
					<l n="">Cernere, et optatos quaerere Tyndaridas?</l>
					<l n="">Illic si qua meum sepelissent fata dolorem,</l>
					<l n="">Ultimus et posito staret amore lapis,</l>
					<l n="">Illa meo caros donasset funere crinis,</l>
					<l n="">Molliter et tenera poneret ossa rosa.</l>
					<l n="">Illa meum extremo clamasset pulvere nomen,</l>
					<l n="">Ut mihi non ullo pondere terra foret.</l>
					<l n="">At vos aequoreae formosa Doride natae,</l>
					<l n="">Candida felici solvite vela choro.</l>
					<l n="">Si quando vestras labens Amor adtigit undas,</l>
					<l n="">Mansuetis socio parcite litoribus.</l>
				</div>

				<div type="poem" n="19">
					<l n="">Haec certe deserta loca et taciturna querenti,</l>
					<l n="">Et vacuum Zephyri possidet aura nemus.</l>
					<l n="">Hic licet occultos proferre inpune dolores,</l>
					<l n="">Si modo sola queant saxa tenere fidem.</l>
					<l n="">Unde tuos primum repetam, mea Cynthia, fastus?</l>
					<l n="">Quod mihi das flendi, Cynthia, principium?</l>
					<l n="">Qui modo felicis inter numerabar amantis,</l>
					<l n="">Nunc in amore tuo cogor habere notam.</l>
					<l n="">Quid tantum merui? quae te mihi crimina mutant?</l>
					<l n="">An nova tristitiae causa puella tuae?</l>
					<l n="">Sic mihi te referas levis, ut non altera nostro</l>
					<l n="">Limine formosos intulit ulla pedes.</l>
					<l n="">Quamvis multa tibi dolor hic meus aspera debet,</l>
					<l n="">Non ita saeva tamen venerit ira mea,</l>
					<l n="">Ut tibi sim merito semper furor, et tua flendo</l>
					<l n="">Lumina dejectis turpia sint lacrimis.</l>
					<l n="">An, quia parva damus mutato signa calore,</l>
					<l n="">Et non ulla meo clamat in ore fides?</l>
					<l n="">Vos eritis testes, si quos habet arbor amores,</l>
					<l n="">Fagus et Arcadio pinus amica deo.</l>
					<l n="">Ah quotiens vestras resonant verba sub umbras,</l>
					<l n="">Scribitur et teneris CYNTHIA corticibus!</l>
					<l n="">An, tua quod peperit nobis injuria curas,</l>
					<l n="">Quae solum tacitis cognita sunt foribus?</l>
					<l n="">Omnia consuevi timidus perferre superbae	3</l>
					<l n="">Jussa, neque arguto facta dolore queri.</l>
					<l n="">Pro quo, di, nivei montes, et frigida rupes,</l>
					<l n="">Et datur inculto tramite dura quies;</l>
					<l n="">Et quodcumque meae possunt narrare querelae,</l>
					<l n="">Cogor ad argutas dicere solus avis.</l>
					<l n="">Sed qualiscumque es, resonent mihi CYNTHIA silvae,</l>
					<l n="">Nec deserta tuo nomine saxa vacent.</l>
				</div>

				<div type="poem" n="20">
					<l n="">Non ego nunc tristis vereor , mea Cynthia, Manis,</l>
					<l n="">Nec moror extremo debita fata rogo:</l>
					<l n="">Sed ne forte tuo careat mihi funus amore,</l>
					<l n="">Hic timor est ipsis durior exsequiis.</l>
					<l n="">Non adeo leviter nostris Puer haesit ocellis,</l>
					<l n="">Ut meus oblito pulvis amore vacet.</l>
					<l n="">Illic Phylacides jucundae conjugis heros</l>
					<l n="">Non potuit caecis inmemor esse locis,</l>
					<l n="">Sed cupidus falsis adtingere gaudia palmis</l>
					<l n="">Thessalis antiquam venerat umbra domum.</l>
					<l n="">Illic, quicquid ero, semper tua dicar imago;</l>
					<l n="">Trajicit et fati litora magnus amor.</l>
					<l n="">Illic formosae veniant chorus heroinae,</l>
					<l n="">Quas dedit Argivis Dardana praeda viris:</l>
					<l n="">Quarum nulla tua fuerit mihi, Cynthia, forma</l>
					<l n="">Gratior; et Tellus hoc ita justa sinat.</l>
					<l n="">Quae tu viva mea possis sentire favilla!</l>
					<l n="">Tum mihi non ullo mors sit amara loco.</l>
					<l n="">Quamvis te longae remorentur fata senectae,</l>
					<l n="">Cara tamen lacrimis ossa futura tuis.</l>
					<l n="">Quam vereor, ne te contemto, Cynthia, busto</l>
					<l n="">Abstrahat a nostro pulvere iniquus Amor,</l>
					<l n="">Cogat et invitam lacrimas siccare cadentis!</l>
					<l n="">Flectitur adsiduis certa puella minis.</l>
					<l n="">Quare, dum licet, inter nos laetemur amantes.</l>
					<l n="">Non satis est ullo tempore longus amor.</l>
				</div>

				<div type="poem" n="21">
					<l n="">Hoc pro continuo te, Galle, monemus amore,</l>
					<l n="">Id tibi ne vacuo defluat ex animo:</l>
					<l n="">Saepe inprudenti fortuna occurrit amanti.</l>
					<l n="">Crudelis Minyis dixerit Ascanius.</l>
					<l n="">Est tibi non infra speciem, non nomine dispar,</l>
					<l n="">Thiodamanteo proximus ardor Hylae.</l>
					<l n="">Huic tu, sive leges umbrosae flumina silvae,</l>
					<l n="">Sive Aniena tuos tinxerit unda pedes,</l>
					<l n="">Sive Gigantea spatiabere litoris ora,</l>
					<l n="">Sive ubicumque vago fluminis hospitio,</l>
					<l n="">Nympharum semper cupidas defende rapinas--</l>
					<l n="">Non minor Ausoniis est amor Hydriasin--,</l>
					<l n="">Ne tibi sit--durum!--montis et frigida saxa,</l>
					<l n="">Galle, neque expertos semper adire lacus;</l>
					<l n="">Quae miser ignotis error perpessus in oris</l>
					<l n="">Herculis indomito fleverat Ascanio.</l>
					<l n="">Namque ferunt olim Pagasae navalibus Argo</l>
					<l n="">Egressam longe Phasidos isse viam,</l>
					<l n="">Et jam praeteritis labentem Athamantidos undis</l>
					<l n="">Mysorum scopulis adplicuisse ratem.</l>
					<l n="">Hic manus heroum, placidis ut constitit oris,</l>
					<l n="">Mollia conposita litora fronde tegit.</l>
					<l n="">At comes invicti juvenis processerat ultra</l>
					<l n="">Raram sepositi quaerere fontis aquam.</l>
					<l n="">Hunc duo sectati fratres, Aquilonia proles,</l>
					<l n="">Hunc super et Zetes, hunc super et Calais,</l>
					<l n="">Oscula suspensis instabant carpere palmis,</l>
					<l n="">Oscula et alterna ferre supina fuga.</l>
					<l n="">Ille sub extrema pendens secluditur ala,</l>
					<l n="">Et volucres ramo submovet insidias.</l>
					<l n="">Jam Pandioniae cessit genus Orithyiae:</l>
					<l n="">Ah dolor! ibat Hylas, ibat Hamadryasin.</l>
					<l n="">Hic erat Arganthi Pegae sub vertice montis</l>
					<l n="">Grata domus Nymphis humida Thyniasin,</l>
					<l n="">Quam supra nullae pendebant debita curae</l>
					<l n="">Roscida desertis poma sub arboribus,</l>
					<l n="">Et circum inriguo surgebant lilia prato</l>
					<l n="">Candida purpureis mixta papaveribus.</l>
					<l n="">Quae modo decerpens tenero pueriliter ungui</l>
					<l n="">Proposito florem praetulit officio;</l>
					<l n="">Et modo formosis incumbens nescius undis</l>
					<l n="">Errorem blandis tardat imaginibus.</l>
					<l n="">Tandem haurire parat demissis flumina palmis,</l>
					<l n="">Innixus dextro plena trahens humero.</l>
					<l n="">Cujus ut accensae Dryades candore puellae</l>
					<l n="">Miratae solitos destituere choros,</l>
					<l n="">Prolabsum leviter facili traxere liquore.</l>
					<l n="">Tum sonitum rapto corpore fecit Hylas.</l>
					<l n="">Cui procul Alcides iterat, responsa det: illi</l>
					<l n="">Nomen ab extremis fontibus aura refert.</l>
					<l n="">His, o Galle, tuos monitus servabis amores</l>
					<l n="">Formosum Nymphis credere fisus Hylan.</l>
				</div>

				<div type="poem" n="22">
					<l n="">Tu, qui consortem properas evadere casum,</l>
					<l n="">Miles, ab Etruscis saucius aggeribus</l>
					<l n="">Qui nostro gemitu turguentia lumina torques,</l>
					<l n="">Pars ego sum vestrae proxima militiae.</l>
					<l n="">Sic te servato, ut possint gaudere patentes:	5</l>
					<l n="">Nec soror acta tuis sentiat e lacrimis.</l>
					<l n="">Gallum per medios ereptum Caesaris ensis</l>
					<l n="">Effugere ignotas non potuisse manus,</l>
					<l n="">Et quaecumque super dispersa invenerit ossa</l>
					<l n="">Montibus Etruscis, haec sciat esse mea.</l>
				</div>

				<div type="poem" n="23">
					<l n="">Qualis, et unde genus, qui sint mihi, Tulle, Penates,</l>
					<l n="">Quaeris pro nostra semper amicitia.</l>
					<l n="">Si Perusina tibi patriae sunt nota sepulcra,</l>
					<l n="">Italiae et duris funera temporibus,</l>
					<l n="">Cum Romana suos egit discordia civis--</l>
					<l n="">Sic, mihi praecipue, pulvis Etrusca, dolor,</l>
					<l n="">Tu projecta mei perpessa es membra propinqui;</l>
					<l n="">Tu nullo miseri contegis ossa solo--,</l>
					<l n="">Proxima subposito contingens Umbria campo</l>
					<l n="">Me genuit, terris fertilis uberibus.</l>
				</div>
			</div>

			<div type="book" n="2">
				<div type="poem" n="1">
					<l n="">Quaeritis, unde mihi totiens scribantur amores,</l>
					<l n="">Unde meus veniat mollis in ora liber.</l>
					<l n="">Non haec Calliope, non haec mihi cantat Apollo;</l>
					<l n="">Ingenium nobis ipsa puella facit.</l>
					<l n="">Sive lyrae carmen digitis percussit eburnis,</l>
					<l n="">Miramur, facilis ut premat arte manus.</l>
					<l n="">Seu vidi ad frontem sparsos errare capillos,</l>
					<l n="">Gaudet laudatis ire superba comis;</l>
					<l n="">Sive illam Cois fulgentem incedere coccis,</l>
					<l n="">Hoc totum in Coa veste volumen erit;</l>
					<l n="">Seu cum poscentis somnum declinat ocellos,</l>
					<l n="">Invenio causas mille poëta novas.</l>
					<l n="">Seu nuda erepto mecum luctatur amictu,</l>
					<l n="">Tum vero magnas condimus Iliadas.</l>
					<l n="">Seu quicquid fecit, sive est quodcumque locuta,</l>
					<l n="">Maxima de nihilo nascitur historia.</l>
					<l n="">Quod mihi si tantum, Maecenas, fata dedissent,</l>
					<l n="">Ut possem heroas ducere in arma manus,</l>
					<l n="">Non ego Titanas canerem, non Ossan Olympo</l>
					<l n="">Inpositam, ut caeli Pelion esset iter;</l>
					<l n="">Non veteres Thebas, nec Pergama, nomen Homeri,</l>
					<l n="">Xerxive inperio bina coisse vada,</l>
					<l n="">Regnave prima Remi, aut animos Carthaginis altae,</l>
					<l n="">Cimbrorumve minas et benefacta Mari:</l>
					<l n="">Bellaque resque tui memorarem Caesaris, et tu</l>
					<l n="">Caesare sub magno cura secunda fores.</l>
					<l n="">Nam quotiens Mutinam, aut civilia busta Philippos,</l>
					<l n="">Aut canerem Siculae classica bella fugae,</l>
					<l n="">Eversosve focos antiquae gqntis Etruscae,</l>
					<l n="">Aut Ptolemaeëae litora capta Phari,</l>
					<l n="">Aut canere inciperem  et Nilum, curri tractus in urbem</l>
					<l n="">Septem captivis debilis ibat aquis,</l>
					<l n="">Et regum auratis circumdata colla catenis,</l>
					<l n="">Actiaque in Sacra currere rostra Via,</l>
					<l n="">Te mea Musa illis semper contexeret armis,</l>
					<l n="">Et sumta et posita pace fidele caput,</l>
					<l n="">Theseus infernis, superis ceu fatur Achilles,</l>
					<l n="">Hic Ixioniden, ille Menoetiaden.</l>
					<l n="">Sed neque Phlegraeos Jovis Enceladique tumultus</l>
					<l n="">Intonet angusto pectore Callimachus,</l>
					<l n="">Nec mea conveniunt duro praecordia versu</l>
					<l n="">Caesaris in Phrygios condere nomen avos.</l>
					<l n="">Navita de ventis, de tauris narrat arator,</l>
					<l n="">Enumerat miles volnera, pastor ovis,</l>
					<l n="">Nos contra angusto versantes praelia lecto.</l>
					<l n="">Qua pote quisque, in ea conterat arte diem.</l>
					<l n="">Laus in amore mori; laus altera, si datur uno</l>
					<l n="">Posse frui. fruar ô solus amore meo!</l>
					<l n="">Si memini, solet illa levis culpare puellas,</l>
					<l n="">Et totam ex Helena non probat Iliada:</l>
					<l n="">Seu mihi sunt tangenda novercae pocula Phaedrae,</l>
					<l n="">Pocula privigno non nocitura suo,</l>
					<l n="">Seu mihi Circaeo pereundum est gramine, sive</l>
					<l n="">Colchis Iölciacis urat ahena focis,</l>
					<l n="">Una meos quoniam praedata est femina sensus,</l>
					<l n="">Ex hac ducentur funera nostra domo.</l>
					<l n="">Omnis humanos sanat medicina dolores:</l>
					<l n="">Solus amor morbi non amat artificem.</l>
					<l n="">Tarda Philoctetae sanavit crura Machaon,</l>
					<l n="">Phoenicis Chiron lumina Phillyrides;</l>
					<l n="">Et deus exstinctum Cressis Epidaurius herbis</l>
					<l n="">Restituit patriis Androgeona focis;</l>
					<l n="">Mysus et Haemonia juvenis qua cuspide volnus</l>
					<l n="">Senserat, hac ipsa cuspide sensit opem.</l>
					<l n="">Hoc si quis vitium poterit mihi demere, solus</l>
					<l n="">Tantaleae poterit tradere poma manu;</l>
					<l n="">Dolia virgineis idem ille repleverit urnis,</l>
					<l n="">Ne tenera adsidua colla graventur aqua;</l>
					<l n="">Idem Caucasia solvet de rupe Promethei</l>
					<l n="">Brachia, et a medio pectore pellet avem.</l>
					<l n="">Quandocumque igitur vitam mea fata reposcent,</l>
					<l n="">Et breve in exiguo marmore nomen ero,</l>
					<l n="">Maecenas, nostrae spes invidiosa juventae,</l>
					<l n="">Et vitae et morti gloria justa meae,</l>
					<l n="">Si te forte meo ducet via proxima busto,</l>
					<l n="">Esseda caelatis siste Britanna jugis,</l>
					<l n="">Taliaque inlacrimans mutae jace verba favillae:</l>
					<l n="">Huic misero fatum dura puella fuit.</l>
				</div>

				<div type="poem" n="2">
					<l n="">Liber eram, et vacuo meditabar vivere lecto:</l>
					<l n="">At me conposita pace fefellit Amor.</l>
					<l n="">Cur haec in terris facies humana moratur?</l>
					<l n="">Juppiter, ignoro pristina furta tua.</l>
					<l n="">Fulva coma est, longaeque manus, et maxima toto</l>
					<l n="">Corpore, et incedit vel Jove digna soror,</l>
					<l n="">Aut cum Dulichias Pallas spatiatur ad aras,</l>
					<l n="">Gorgonis anguiferae pectus operta comis;</l>
					<l n="">Qualis et Ischomache, Lapithae genus heroinae,</l>
					<l n="">Centauris medio grata rapina mero,</l>
					<l n="">Mercurio et sanctis fertur Boebeïdos undis</l>
					<l n="">Virgineum Brimo conposuisse latus;</l>
					<l n="">Cedite jam, diva, quas pastor viderat olim</l>
					<l n="">Idaeis tunicam ponere verticibus.</l>
					<l n="">Hanc utinam faciem nolit mutare senectus,</l>
					<l n="">Etsi Cumaeae saecula vatis aget.</l>
				</div>

				<div type="poem" n="3">
					<l n="">Qui nullam tibi dicebas jam posse nocere,</l>
					<l n="">Haesisti; cecidit spiritus ille tuus.</l>
					<l n="">Vix unum potes infelix requiescere mensem,</l>
					<l n="">Et turpis de te jam liber alter erit.</l>
					<l n="">Quaerebam, sicca si posset piscis arena,</l>
					<l n="">Nec solitus ponto vivere torvus aper,</l>
					<l n="">Aut ego si possem studiis vigilare severis:</l>
					<l n="">Differtur, numquam tollitur ullus amor.</l>
					<l n="">Nec me tam facies, quamvis sit candida, cepit--</l>
					<l n="">Lilia non domina sint magis alba mea;--</l>
					<l n="">Ut Maeotica nix minio si certet Hibero,</l>
					<l n="">Utque rosae puro lacte natant folia--,</l>
					<l n="">Nec de more comae per levia colla fluentes,</l>
					<l n="">Non oculi, geminae, sidera nostra, faces:</l>
					<l n="">Nec sic Arabio lucet bombyce puella--</l>
					<l n="">Non sum de nihilo blandus amator ego--,</l>
					<l n="">Quantum cum posito formose saltat Iaccho,</l>
					<l n="">Egit ut euantis dux Ariadna choros,</l>
					<l n="">Et quantum, Aeolio cum tentat carmina plectro,</l>
					<l n="">Par Aganippeae ludere docta lyrae,</l>
					<l n="">Et sua cum antiquae conmittit scripta Corinnae,</l>
					<l n="">Carminaque Erinnes non putat aequa suis.</l>
					<l n="">Num tibi nascenti et primis, mea vita, diebus</l>
					<l n="">Candidus argutum sternuit omen Amor?</l>
					<l n="">Haec tibi contulerunt caelestia munera divi;</l>
					<l n="">Haec tibi ne matrem forte dedisse putes.</l>
					<l n="">Non, non humani sunt partus talia dona;</l>
					<l n="">Ista decem menses non peperere bona.</l>
					<l n="">Nec semper nobiscum humana cubilia vises:</l>
					<l n="">Romana adcumbes prima puella Jovi.</l>
					<l n="">Gloria Romanis una es tu nata puellis;</l>
					<l n="">Post Helenam haec terris forma secunda redit.</l>
					<l n="">Hac ego nunc mirer si flagret nostra juventus?</l>
					<l n="">Pulchrius hac fuerat, Troja, perire tibi.</l>
					<l n="">Olim mirabar, quod tanti ad Pergama belli</l>
					<l n="">Europae atque Asiae causa puella fuit:</l>
					<l n="">Nunc, Pari, tu sapiens, et tu, Menelaë, fuisti,</l>
					<l n="">Tu, quia poscebas, tu, quia lentus eras.</l>
					<l n="">Digna quidem facies, pro qua vel obiret Achilles;</l>
					<l n="">Vel Priamo belli causa probanda foret.</l>
					<l n="">Si quis volt fama tabulas anteire vetustas,</l>
					<l n="">Hic dominam exemplo ponat in ante meam.</l>
					<l n="">Sive illam Hesperiis, sive illam ostendet Eois,</l>
					<l n="">Uret et Eoos, uret et Hesperios.</l>
				</div>

				<div type="poem" n="4">
					<l n="">His saltem ut tenear jam finibus. hei mihi, si quis,</l>
					<l n="">Acrius ut moriar, venerit alter amor!</l>
					<l n="">Ac velati primo taurus detractat aratra,</l>
					<l n="">Post venit adsueto mollis ad arva jugo,</l>
					<l n="">Sic primo juvenes trepidant in amore feroces,</l>
					<l n="">Dehinc domiti post haec aequa et iniqua ferunt.</l>
					<l n="">Turpia perpessus vates est vincla Melampus,</l>
					<l n="">Cognitus Iphicli subripuisse boves;</l>
					<l n="">Quem non lucra, magis Pero formosa coëgit,</l>
					<l n="">Mox Amythaonia nupta futura domo.</l>
					<l n="">Multa prius dominae delicta queraris oportet,</l>
					<l n="">Saepe roges aliquid, saepe repulsus eas,</l>
					<l n="">Et saepe inmeritos conrumpas dentibus unguis,</l>
					<l n="">Et crepitum dubio suscitet ira pede.</l>
					<l n="">Nequicquam perfusa meis unguenta capillis,</l>
					<l n="">Ibat et expenso planta morata gradu.</l>
					<l n="">Non hic herba valet, non hic nocturna Cytaeis,</l>
					<l n="">Non Perimedeae gramina cocta manus.</l>
					<l n="">Quippe ubi nec causas nec apertos cernimus ictus,</l>
					<l n="">Unde tamen veniant tot mala, caeca via est,</l>
					<l n="">Non eget hic medicis, non lectis mollibus, aeger;</l>
					<l n="">Huic nullum caeli tempus et aura nocet.</l>
					<l n="">Ambulat; et subito mirantur funus amici.</l>
					<l n="">Sic est incautum, quicquid habetur amor,</l>
					<l n="">Nam cui non ego sum fallaci praemia vati?</l>
					<l n="">Quae mea non decies somnia versat anus?</l>
					<l n="">Hostis si quis erit nobis, amet ille puellam:</l>
					<l n="">Gaudeat in puero, si quis amicus erit.</l>
					<l n="">Tranquillo tuta descendis flumine cumba:</l>
					<l n="">Quid tibi tam parvi litoris unda nocet?</l>
					<l n="">Alter saepe uno mutat praecordia verbo:</l>
					<l n="">Altera vix ipso sanguine mollis erit.</l>
				</div>

				<div type="poem" n="5">
					<l n="">Hoc verum est, tota te ferri, Cynthia, Roma,</l>
					<l n="">Et non ignota vivere nequitia?</l>
					<l n="">Hoc merui sperare? dabis mihi, perfida, poenas;</l>
					<l n="">Et nobis aliquo, Cynthia, ventus erit.</l>
					<l n="">Inveniam tamen e multis fallacibus unam,</l>
					<l n="">Quae fieri nostro carmine nota velit,</l>
					<l n="">Nec mihi tam duris insultet moribus, et te</l>
					<l n="">Vellicet. heu sero flebis aniata diu.</l>
					<l n="">Nunc est ira recens, nunc est discedere tempus:</l>
					<l n="">Si dolor afuerit, crede, redibit amor.</l>
					<l n="">Non ita Carpathiae variant Aquilonibus undae,</l>
					<l n="">Nec dubio nubes vertitur atra Noto,</l>
					<l n="">Quam facile irati verbo mutantur amantes;</l>
					<l n="">Dum licet, injusto subtrahe colla jugo.</l>
					<l n="">Nec tu non aliquid, sed prima nocte, dolebis;</l>
					<l n="">Omne in amore malum, si patiare, leve est.</l>
					<l n="">At tu, per dominae Junonis dulcia jura,</l>
					<l n="">Parce tuis animis, vita, nocere tibi.</l>
					<l n="">Non solum taurus ferit uncis cornibus hostem,</l>
					<l n="">Verum etiam instanti laesa repugnat ovis.</l>
					<l n="">Nec tibi perjuro scindam de corpore vestem,</l>
					<l n="">Nec mea praeclusas fregerit ira fores,</l>
					<l n="">Nec tibi connexos iratus carpere crinis,</l>
					<l n="">Nec duris ausim laedere pollicibus.</l>
					<l n="">Rusticus haec aliquis tam turpia praelia quaerat,</l>
					<l n="">Cujus non hederae circuiere caput.</l>
					<l n="">Scribam igitur, quod non umquam tua deleat aetas:</l>
					<l n="">CYNTHIA FORMA POTENS, CYNTHIA VERBA LEVIS.</l>
					<l n="">Crede mihi, quamvis contemnas muritoura famae,</l>
					<l n="">Hic tibi pallori, Cynthia, versus erit.</l>
				</div>

				<div type="poem" n="6">
					<l n="">Non ita conplebant Ephyreae Laidos aedes,</l>
					<l n="">Ad cujus jacuit Graecia tota fores;</l>
					<l n="">Turba Menandreae fuerat nec Thaidos olim</l>
					<l n="">Tanta, in qua populus lusit Erichthonius;</l>
					<l n="">Nec, quae deletas potuit conponere Thebas,</l>
					<l n="">Phryne tam multis facta beata viris.</l>
					<l n="">Quin etiam falsos fingis tibi saepe propinquos,</l>
					<l n="">Oscula nec desunt qui tibi jure ferant.</l>
					<l n="">Me juvenum pictae facies, me nomina laedunt,</l>
					<l n="">Me tener in cunis et sine voce puer;</l>
					<l n="">Me laedit, si multa tibi dedit oscula mater,</l>
					<l n="">Me soror, et cum quae dormit amica simul;</l>
					<l n="">Omnia me laedunt;--timidus sum; ignosce timori;--</l>
					<l n="">Et miser in tunica suspicor esse virum.</l>
					<l n="">His olim, ut fama est, vitiis ad praelia ventum,</l>
					<l n="">His Trojana vides funera principiis.</l>
					<l n="">Aspera Centauros eadem dementia jussit</l>
					<l n="">Frangere in adversum pocula Pirithoum.</l>
					<l n="">Cur exempla petam Grajum? tu criminis auctor,</l>
					<l n="">Nutritus durae, Romule, lacte lupae.</l>
					<l n="">Tu rapere intactas docuisti inpune Sabinas;</l>
					<l n="">Per te nunc Romae quidlibet audet Amor.</l>
					<l n="">Felix Admeti conjunx et lectus Ulixi,</l>
					<l n="">Et quaecumque viri femina limen amat.</l>
					<l n="">*</l>
					<l n="">Templa Pudicitiae quid opus statuisse puellis,</l>
					<l n="">Si cuivis nuptae cuilibet esse licet?</l>
					<l n="">*</l>
					<l n="">Quae manus obscenas depinxit prima tabellas,</l>
					<l n="">Et posuit casta turpia visa domo,</l>
					<l n="">Illa puellarum ingenuos conrupit ocellos,</l>
					<l n="">Nequitiaeque suae noluit esse rudis.</l>
					<l n="">Ah gemat, in terris ista qui protulit arte</l>
					<l n="">Jurgia sub tacita condita laetitia!</l>
					<l n="">Non istis olim variabant tecta figuris;</l>
					<l n="">Tum paries nullo crimine pictus erat.</l>
					<l n="">*</l>
					<l n="">Sed non inmerito velavit aranea fanum,</l>
					<l n="">Et mala desertos occupat herba deos.</l>
					<l n="">*</l>
					<l n="">Quos igitur tibi custodes, quae ad limina, ponam,</l>
					<l n="">Quae numquam supra pes inimicus eat?</l>
					<l n="">Nam nihil invitae tristis custodia prodest;</l>
					<l n="">Quam peccare pudet, Cynthia, tuta sat est.</l>
					<l n="">Nos uxor numquam, numquam diducet amica:</l>
					<l n="">Semper amica mihi, semper et uxor eris.</l>
				</div>

				<div type="poem" n="7">
					<l n="">Gavisa es certe sublatam, Cynthia, legem,</l>
					<l n="">Qua quondam edicta flemus uterque diu,</l>
					<l n="">Ni nos divideret; quamvis diducere amantis</l>
					<l n="">Non queat invitos Juppiter ipse duos.</l>
					<l n="">At magnus Caesar. sed magnus Caesar in armis;</l>
					<l n="">Devictae gentes nil in amore valent.</l>
					<l n="">Nam citius paterer caput hoc discedere collo,</l>
					<l n="">Quam possem nuptae perdere amore faces.</l>
					<l n="">Aut ego transirem tua limina clausa maritus,</l>
					<l n="">Respiciens udis prodita luminibus?</l>
					<l n="">Ah mea tum qualis caneret tibi, Cynthia, somnos</l>
					<l n="">Tibia, funesta tristior illa tuba!</l>
					<l n="">*</l>
					<l n="">Unde mihi Parthis gnatos praebere triumphis?</l>
					<l n="">Nullus de nostro sanguine miles erit.</l>
					<l n="">Quod si vera meae comitarent castra puellae,</l>
					<l n="">Non mihi sat magnus Castoris iret equus.</l>
					<l n="">Hinc etenim tantum meruit mea gloria nomen,</l>
					<l n="">Gloria ad hibernos lata Borysthenidas.</l>
					<l n="">Tu mihi sola places: placeam tibi, Cynthia, solus.</l>
					<l n="">Hic erit et patrio sanguine pluris amor.</l>
				</div>

				<div type="poem" n="8">
					<l n="">Eripitur nobis jam pridem cara puella:</l>
					<l n="">Et tu me lacrimas fundere, amice, vetas!</l>
					<l n="">Nullae sunt inimicitiae, nisi amoris, acerbae;</l>
					<l n="">Ipsum me jugula, lenior hostis ero.</l>
					<l n="">Possum ego in alterius positam spectare lacerto?</l>
					<l n="">Nec mea dicetur, quae modo dicta mea est?</l>
					<l n="">Omnia vertuntur; certe vertuntur amores.</l>
					<l n="">Vinceris aut vincis, haec in amote rota est.</l>
					<l n="">Magni saepe duces, magni cecidere tyranni,</l>
					<l n="">Et Thebae steterunt, altaque Troja fuit.</l>
					<l n="">Munera quanta dedi! vae, qualia carmina feci!</l>
					<l n="">Illa tamen numquam ferrea dixit Amo.</l>
					<l n="">*</l>
					<l n="">Ergo tam multos nimium temerarius annos,</l>
					<l n="">Inproba, qui tulerim teque tuamque domum?</l>
					<l n="">Ecquandone tibi liber sum visus? an usque</l>
					<l n="">In nostrum jacies verba superba caput?</l>
					<l n="">*</l>
				</div>

				<div type="poem" n="9">
					<l n="">Sic igitur prima moriere aetate, Properti?</l>
					<l n="">Sed morere; interitu gaudeat illa tuo,</l>
					<l n="">Exagitet nostros Manis, sectetur et umbras,</l>
					<l n="">Insultetque rogis, calcet et ossa mea.</l>
					<l n="">Quid? non Antigones tumulo Boeotius Haemon</l>
					<l n="">Conruit ipse suo saucius ense latus,</l>
					<l n="">Et sua cum miserae permiscuit ossa puellae,</l>
					<l n="">Qua sine Thebanam noluit ire domum?</l>
					<l n="">Sed non effugies. mecum moriaris oportet;</l>
					<l n="">Hoc eodem ferro stillet uterque cruor;</l>
					<l n="">Quamvis ista mihi mors est inhonesta futura.</l>
					<l n="">Mors inhonesta quidem: tu moriere tamen.</l>
					<l n="">Ille etiam abrepta desertus conjuge Achilles</l>
					<l n="">Cessare in tectis pertulit arma sua.</l>
					<l n="">Viderat ille fugas, fractos in litore AchivoS,</l>
					<l n="">Fervere et Hectorea Dorica castra face;</l>
					<l n="">Viderat informem multa Patroclon arena</l>
					<l n="">Porrectum et sparsas caede jacere comas;</l>
					<l n="">Omnia formosam propter Briseida passus.</l>
					<l n="">Tantus in erepto saevit amore dolor.</l>
					<l n="">At postquam sera captiva est reddita poena,</l>
					<l n="">Fortem illum Haemoniis Hectora traxit equis.</l>
					<l n="">Inferior multo cum sim vel matre vel armis,</l>
					<l n="">Mirum, si de me jure triumphat Amor?</l>
				</div>

				<div type="poem" n="10">
					<l n="">Iste quod est, ego saepe fui: sed fors et in hora</l>
					<l n="">Hoc ipso ejecto carior alter erit.</l>
					<l n="">Penelope poterat bis denos salva per annos</l>
					<l n="">Vivere, tam multis femina digna procis;</l>
					<l n="">Conjugium falsa poterat differre Minerva,</l>
					<l n="">Nocturno solvens texta diurna dolo;</l>
					<l n="">Visura et quamvis numquam speraret Ulixen,</l>
					<l n="">Illum exspectando facta remansit anus.</l>
					<l n="">Nec non exanimem amplectens Briseis Achillen</l>
					<l n="">Candida vesana verberat ora manu,</l>
					<l n="">Et dominum lavit maerens captiva cruentum,</l>
					<l n="">Adpositum flavis in Simoënta vadis,</l>
					<l n="">Foedavitque comas, et tanti corpus Achilli</l>
					<l n="">Maximaque in parva sustulit ossa manu,</l>
					<l n="">Cum tibi nec Peleus aderat, nec caerula mater,</l>
					<l n="">Scyria nec viduo Deïdamia toro.</l>
					<l n="">Tunc igitur veris gaudebat Graecia natis;</l>
					<l n="">Tunc etiam felix inter et arma pudor,</l>
					<l n="">At tu non una potuisti nocte vacare,</l>
					<l n="">Inpia, non unum sola manere diem.</l>
					<l n="">Quin etiam multo duxistis pocula risu;</l>
					<l n="">Forsitan et de me verba fuere mala.</l>
					<l n="">Hic etiam petitur, qui te prius ipse reliquit.</l>
					<l n="">Di faciant, isto capta fruare viro!</l>
					<l n="">*</l>
					<l n="">Haec mihi vota tuam propter suscepta salutem,</l>
					<l n="">Cum capite hoc Stygiae jam poterentur aquae,</l>
					<l n="">Et lectum flentes circumstaremus amici!</l>
					<l n="">Hic ubi tum, pro di, perfida, quisve fuit?</l>
					<l n="">Quid, si longinquos retinerer miles ad Indos,</l>
					<l n="">Aut mea si staret navis in Oceano?</l>
					<l n="">Sed vobis facile est verba et conponere fraudes;</l>
					<l n="">Hoc unum didicit femina semper opus.</l>
					<l n="">Non sic incerto mutantur flamine Syrtes,</l>
					<l n="">Nec folia hiberno tam tremefacta Noto,</l>
					<l n="">Quam cito feminea non constat foedus in ira,</l>
					<l n="">Sive ea causa gravis, sive ea causa levis.</l>
					<l n="">Nunc, quoniam ista tibi placuit sententia, cedam,</l>
					<l n="">Tela, precor, Pueri, promite acuta magis.</l>
					<l n="">Figite certantes, atque hanc mihi solvite vitam,</l>
					<l n="">Sanguis erit vobis maxima palma meus.</l>
					<l n="">-------</l>
					<l n="">*</l>
					<l n="">Sidera sunt testes, et matutina pruina,</l>
					<l n="">Et furtim misero janua aperta mihi:</l>
					<l n="">Te nihil in vita nobis acceptius umquam;</l>
					<l n="">Nunc quoque eris, quamvis sis inimica mihi;</l>
					<l n="">Nec domina ulla meo ponet vestigia lecto:</l>
					<l n="">Solus ero, quoniam non licet esse tuum.</l>
					<l n="">Atque utinam, si forte pios eduximus annos,</l>
					<l n="">Ille vir in medio fiat amore lapis.</l>
					<l n="">*</l>
					<l n="">Non ob regna magis diris cecidere sub armis</l>
					<l n="">Thebani media non sine matre duces;</l>
					<l n="">Quam, mihi si media liceat pugnare puella,</l>
					<l n="">Mortem ego non fugiam morte subire tua.</l>
					<l n="">* * *</l>
				</div>
			</div>

			<div type="book" n="3">
				<div type="poem" n="1">
					<l n="">* * *</l>
					<l n="">Sed tempus lustrare aliis Helicona choreis,</l>
					<l n="">Et campum Haemonio jam dare tempus equo.</l>
					<l n="">Jam libet et fortis memorare ad praelia turmas,</l>
					<l n="">Et Romana mei dicere castra ducis.</l>
					<l n="">Quod si deficiant vires, audacia certe</l>
					<l n="">Laus erit; in magnis et voluisse sat est.</l>
					<l n="">Aetas prima canat Veneres, extrema tumultus;</l>
					<l n="">Bella canam, quando scripta puella mea est.</l>
					<l n="">Nunc volo subducto gravior procedere voltu;</l>
					<l n="">Nunc aliam citharam me mea Musa docet.</l>
					<l n="">Surge, anime, ex humili; jam, carmina, sumite vires.</l>
					<l n="">Pierides, magni nunc erit oris opus.</l>
					<l n="">Jam negat Euphrates equitem post terga tueri</l>
					<l n="">Parthorum, et Crassos se tenuisse dolet;</l>
					<l n="">India quin, Auguste, tuo dat colla triumpho,</l>
					<l n="">Et domus intactae te tremit Arabiae;</l>
					<l n="">Et si qua extremis tellus se subtrahit oris,</l>
					<l n="">Sentiat illa tuas post modo capta manus.</l>
					<l n="">Haec ego castra sequar. vates tua castra canendo</l>
					<l n="">Magnuis ero. servent hunc mihi fata diem!</l>
					<l n="">Ut caput in magnis ubi non est tangere signis,</l>
					<l n="">Ponitur hic imos ante corona pedes,</l>
					<l n="">Sic nos nunc, inopes laudis conscendere carmen,</l>
					<l n="">Pauperibus sacris vilia tura damus.</l>
					<l n="">Nondum etiam Ascraeos norunt mea carmina fontis,</l>
					<l n="">Sed modo Permessi flumine lavit Amor.</l>
					<l n="">*</l>
					<l n="">Scribant de te alii vel sis ignota, licebit;</l>
					<l n="">Laudet, qui sterili semina ponit humo.</l>
					<l n="">Omnia, crede mihi, secum uno munera lecto</l>
					<l n="">Auferet extremi funeris atra dies;</l>
					<l n="">Et tua transibit contemnens ossa viator,</l>
					<l n="">Nec dicet: Cinis hic docta puella fuit.</l>
					<l n="">*</l>
				</div>

				<div type="poem" n="2">
					<l n="">Quicumque ille fuit, puerum qui pinxit Amorem,</l>
					<l n="">Nonne putas miras hunc habuisse manus?</l>
					<l n="">Hic primum vidit sine sensu vivere amantis,</l>
					<l n="">Et levibus curis magna perire bona.</l>
					<l n="">Idem non frustra ventosas addidit alas,</l>
					<l n="">Fecit et humano corde volare deum;</l>
					<l n="">Scilicet alterna quoniam jactamur in unda,</l>
					<l n="">Nostraque non ullis permanet aura locis.</l>
					<l n="">Et merito hamatis manus est armata sagittis,</l>
					<l n="">Et pharetra ex humero Gnosia utroque jacet;</l>
					<l n="">Ante ferit quoniam, tuti quam cernimus hostem,</l>
					<l n="">Nec quisquam ex illo volnere sanus abit.</l>
					<l n="">In me tela manent, manet et puerilis imago:</l>
					<l n="">Sed certe pennas perdidit ille suas;</l>
					<l n="">Evolat heu nostro quoniam de pectore nusquam,</l>
					<l n="">Adsiduusque meo sanguine bella gerit.</l>
					<l n="">Quid tibi jucundum siccis habitare medullis?</l>
					<l n="">Si pudor est, alio trajice tela tua.</l>
					<l n="">Intactos isto satius tentare veneno:</l>
					<l n="">Non ego, sed tenuis vapulat umbra mea;</l>
					<l n="">Quam si perdideris, quis erit, qui talia cantet,--</l>
					<l n="">Haec mea Musa levis gloria magna tua est--,</l>
					<l n="">Qui caput et digitos et lumina nigra puellae</l>
					<l n="">Et canat, ut soleant molliter ire pedes?</l>
				</div>

				<div type="poem" n="3">
					<l n="">Non tot Achaemeniis armantur Susa sagittis,</l>
					<l n="">Spicula quot nostro pectore fixit Amor.</l>
					<l n="">Hic me tam gracilis vetuit contemnere Musas,</l>
					<l n="">Jussit et Ascraeum sic habitare nemus;</l>
					<l n="">Non ut Pieriae quercus mea verba sequantur,</l>
					<l n="">Aut possim Ismaria ducere valle feras,</l>
					<l n="">Sed magis ut nostro stupefiat Cynthia versu.</l>
					<l n="">Tunc ego sim Inachio notior arte Lino.</l>
					<l n="">Non ego sum formae tantum mirator honestae,</l>
					<l n="">Nec si qua inlustris femina jactat avos:</l>
					<l n="">Me juvet in gremio doctae legisse puellae,</l>
					<l n="">Auribus et puris scripta probasse mea</l>
					<l n="">Haec ubi contigerint, populi confusa valeto</l>
					<l n="">Fabula; nam domina judice tutus ero;</l>
					<l n="">Quae si forte bonas ad pacem verterit auris,</l>
					<l n="">Possum inimicitias tunc ego ferre Jovis.</l>
				</div>

				<div type="poem" n="4">
					<l n="">Quandocumque igitur nostros mors claudet ocellos,</l>
					<l n="">Accipe, quae serves, funeris acta mei.</l>
					<l n="">Nec mea tum longa spatietur imagine pompa,</l>
					<l n="">Nec tuba sit fati vana querela mei;</l>
					<l n="">Nec mihi tum fulcro sternatur lectus eburno,</l>
					<l n="">Nec sit in Attalico mors mea nixa toro.</l>
					<l n="">Desit odoriferis ordo mihi lancibus: at sint</l>
					<l n="">Plebeji parvae funeris exsequiae.</l>
					<l n="">Sat mea sat magna est si tres sint pompa libelli,</l>
					<l n="">Quos ego Persephonae maxima dona feram.</l>
					<l n="">Tu veto nudum pectus lacerata sequeris,</l>
					<l n="">Nec fueris nomen lassa vocare meum,</l>
					<l n="">Osculaque in gelidis pones suprema labellis,</l>
					<l n="">Cum dabitur Syrio munere plenus onyx.</l>
					<l n="">Deinde, ubi subpositus cinerem me fecerit ardor,</l>
					<l n="">Accipiat Manis parvola testa meos.</l>
					<l n="">Et sit in exiguo laurus superaddita busto,</l>
					<l n="">Quae tegat exstincti funeris umbra locum.</l>
					<l n="">Et duo sint versus: QUI NUNC JACET HORRIDA PULVIS,</l>
					<l n="">UNIUS HIC QUONDAM SERVUS AMORIS ERAT.</l>
					<l n="">Nec minus haec nostri notescet fama sepulcri,</l>
					<l n="">Quam fuerant Phthii busta cruenta viri.</l>
					<l n="">Tu quoque si quando venies ad fata, (memento)</l>
					<l n="">Hoc iter ad lapides cana veni memores.</l>
					<l n="">Interea cave sis nos aspernata sepultos;</l>
					<l n="">Non nihil ad verum conscia terra sapit.</l>
					<l n="">Atque utinam primis animam me ponere cunis</l>
					<l n="">Jussisset quaevis de tribus una soror!</l>
					<l n="">Nam quo tam dubiae servetur spiritus horae?</l>
					<l n="">Nestoris est visus post tria saecla cinis.</l>
					<l n="">Cui si tam longae minuisset fata senectae</l>
					<l n="">Ilius Iliacis miles in aggeribus,</l>
					<l n="">Non ille Antilochi vidisset corpus humari,</l>
					<l n="">Diceret aut: O mors, cur mihi sera venis?</l>
					<l n="">Tu tamen amisso non numquam flebis amico;</l>
					<l n="">Fas est praeteritos semper amare viros.</l>
					<l n="">Testis, cui niveum quondam percussit Adonin</l>
					<l n="">Venantem Idalio vertice durus aper.</l>
					<l n="">Illic formosis jacuisse paludibus, illuc</l>
					<l n="">Diceris effusa tu, Venus, isse coma.</l>
					<l n="">Sed frustra mutos revocabis, Cynthia, Manis.</l>
					<l n="">Nam mea quid poterunt ossa minuta loqui?</l>
				</div>

				<div type="poem" n="5">
					<l n="">Non ita Dardanio gavisus Atrida triumpho,</l>
					<l n="">Cum caderent magnae Laomedontis opes,</l>
					<l n="">Nec sic errore exacto laetatus Ulixes,</l>
					<l n="">Cum tetigit carae litora Dulichiae,</l>
					<l n="">Nec sic Electra, salvum cum aspexit Oresten,</l>
					<l n="">Cujus falsa tenens fleverat ossa soror,</l>
					<l n="">Nec sic incolumem Minois Thesea vidit,</l>
					<l n="">Daedaleum lino cum duce rexit iter,</l>
					<l n="">Quanta ego praeterita conlegi gaudia nocte.</l>
					<l n="">Inmortalis ero, si altera talis erit.</l>
					<l n="">At dum demissis supplex cervicibus ibam,</l>
					<l n="">Dicebar sicco vilior esse lacu.</l>
					<l n="">Nec mihi jam fastus opponere quaerit iniquos,</l>
					<l n="">Nec mihi ploranti lenta sedere potest.</l>
					<l n="">Atque utinam non tam sero mihi nota fuisset</l>
					<l n="">Conditio! cineri nunc medicina datur.</l>
					<l n="">Ante pedes caecis lucebat semita nobis;</l>
					<l n="">Scilicet insano nemo in amore videt.</l>
					<l n="">Hoc sensi prodesse magis: contemnite, amantes;</l>
					<l n="">Sic hodie veniet, si qua negavit heri.</l>
					<l n="">Pulsabant alii frustra dominamque vocabant:</l>
					<l n="">Mecum habuit positum lenta puella caput.</l>
					<l n="">Haec mihi devictis potior victoria Parthis,</l>
					<l n="">Haec spolia, haec reges, haec mihi currus erunt.</l>
					<l n="">Magna ego dona tua figam, Cytherea, columna;</l>
					<l n="">Taleque sub nostro nomine carmen erit:</l>
					<l n="">HAS PONO ANTE TUAM TIBI, DIVA, PROPERTIUS AEDEM</l>
					<l n="">EXUVIAS, TOTA NOCTE RECEPTUS AMANS.</l>
					<l n="">Nunc da te, mea lux. venit mea litore navis</l>
					<l n="">Servata: an mediis sidat onusta vadis?</l>
					<l n="">Quod si forte aliqua nobis mutabere culpa,</l>
					<l n="">Vestibulum jaceam mortuus ante tuum!</l>
				</div>

				<div type="poem" n="6">
					<l n="">O me felicem! o nox mihi candida! et o tu,</l>
					<l n="">Lectule, deliciis facte beate meis!</l>
					<l n="">Quam multa adposita narramus verba lucerna,</l>
					<l n="">Quantaque sublato lumine rixa fuit!</l>
					<l n="">Nam modo nudatis mecum est luctata papillis,</l>
					<l n="">Interdum tunica duxit operta moram.</l>
					<l n="">Illa meos somno labsos patefecit ocellos</l>
					<l n="">Ore suo, et dixit: Siccine lente jaces?</l>
					<l n="">Quam vario amplexu mutamus brachia! quantum</l>
					<l n="">Oscula sunt labris nostra morata tuis!</l>
					<l n="">Non juvat in caeco Venerem conrumpere motu:</l>
					<l n="">Si nescis, oculi sunt in amore duces.</l>
					<l n="">Ipse Paris nuda fertur periisse Lacaena,</l>
					<l n="">Cum Menelaëo surgeret e thalamo;</l>
					<l n="">Nudus et Endymion Phoebi cepisse sororem</l>
					<l n="">Dicitur et nudae concubuisse deae.</l>
					<l n="">Quod si pertendens animo vestita cubaris,</l>
					<l n="">Scissa veste meas experiere manus;</l>
					<l n="">Quin etiam, si me ulterius provexerit ira,</l>
					<l n="">Ostendes matri brachia laesa tuae.</l>
					<l n="">Necdum inclinatae prohibent te ludere mammae:</l>
					<l n="">Viderit hoc, si quam jam peperisse pudet.</l>
					<l n="">Dum nos fata sinunt, oculos satiemus amore.</l>
					<l n="">Nox tibi longa venit; nec reditura dies.</l>
					<l n="">Atque utinam haerentes sic nos vincire catena</l>
					<l n="">Velles, ut numquam solveret ulla dies.</l>
					<l n="">Exemplo junctae tibi sint in amore columbae,</l>
					<l n="">Masculus et totum femina conjugium.</l>
					<l n="">Errat, qui finem vesani quaerit amoris:</l>
					<l n="">Verus amor nullum novit habere modum.</l>
					<l n="">Terra prius falso partu deludet arantis,</l>
					<l n="">Et citius nigros Sol agitabit equos,</l>
					<l n="">Fluminaque ad caput incipient revocare liquores,</l>
					<l n="">Aridus et sicco gurgite piscis erit,</l>
					<l n="">Quam possim nostros alio transferre calores:</l>
					<l n="">Hujus ero vivus, mortuus hujus ero.</l>
					<l n="">Quod mihi si secum talis concedere noctis</l>
					<l n="">Illa velit, vitae longus et annus erit:</l>
					<l n="">Si dabit haec multas, fiam inmortalis in illis;</l>
					<l n="">Nocte una quivis vel deus esse potest.</l>
					<l n="">Qualem si cuncti cuperent decurrere vitam,</l>
					<l n="">Et pressi multo membra jacere mero,</l>
					<l n="">Non ferrum crudele esset neque bellica navis.</l>
					<l n="">Nec nostra Actiacum verteret ossa mare,</l>
					<l n="">Nec totiens propriis circum oppugnata triumphis</l>
					<l n="">Lassa foret crines solvere Roma suos.</l>
					<l n="">Me certe merito poterunt laudare minores;</l>
					<l n="">Laeserunt nullos pocula nostra deos.</l>
					<l n="">Tu modo, dum licet, hunc fructum ne desere vitae;</l>
					<l n="">Omnia si dederis oscula, pauca dabis.	I</l>
					<l n="">Ac veluti folia arentis liquere corollas,</l>
					<l n="">Quae passim calathis strata natare vides,</l>
					<l n="">Sic nobis, qui nunc magnum spiramus amantes,</l>
					<l n="">Forsitan includet crastina fata dies.</l>
				</div>

				<div type="poem" n="7">
					<l n="">Praetor ab Illyricis venit modo, Cynthia, terris,</l>
					<l n="">Maxima praeda tibi, maxima cura mihi.</l>
					<l n="">Non potuit saxo vitam posuisse Cerauno?</l>
					<l n="">Ah, Neptune, tibi qualia dona darem!</l>
					<l n="">Nunc sine me plena fiunt convivia mensa;</l>
					<l n="">Nunc sine me tota janua nocte patet.</l>
					<l n="">Quare, si sapis, oblatas ne desere messis,</l>
					<l n="">Et stolidum pleno vellere carpe pecus.</l>
					<l n="">Deinde ubi consumto restabit munere pauper,</l>
					<l n="">Dic alias iterum naviget Illyrias.</l>
					<l n="">Cynthia non sequitur fascis, nec curat honores:</l>
					<l n="">Semper amatorum ponderat illa sinus.</l>
					<l n="">At tu nunc nostro, Venus, ô, succurre dolori,</l>
					<l n="">Rumpat ut adsiduis membra libidinibus.</l>
					<l n="">Ergo muneribus quivis mercatur amorem?</l>
					<l n="">Juppiter, indignum! merce puella perit!</l>
					<l n="">Semper in Oceanum mittit me quaerere gemmas,</l>
					<l n="">Et jubet ex ipsa tollere dona Tyro.</l>
					<l n="">Atque utinam Romae nemo esset dives, et ipse</l>
					<l n="">Straminea posset Dux habitare casa!</l>
					<l n="">Numquam venales essent ad munus amicae,</l>
					<l n="">Atque una fieret cana puella domo.</l>
					<l n="">Non quia septenas noctes sejuncta cubaris,</l>
					<l n="">Candida tam foedo brachia fusa viro,</l>
					<l n="">Non quia peccaris, testor te, sed quia volgo</l>
					<l n="">Formosis levitas semper amica fuit.</l>
					<l n="">Barbarus excussis agitat vestigia lumbis,</l>
					<l n="">Et subito felix nunc mea regna tenet.</l>
					<l n="">Aspice quid donis Eriphyle invenit amaris,</l>
					<l n="">Arserit et quantis nupta Creusa malis.</l>
					<l n="">Nullane sedabit nostros injuria fletus?</l>
					<l n="">Ah dolor hic vitiis nescit abesse tuis.</l>
					<l n="">Tot jam abiere dies, cum me nec cura theatri,</l>
					<l n="">Nec tetigit Campi, nec mea Musa juvat.</l>
					<l n="">At pudeat certe, pudeat, nisi forte, quod ajunt,</l>
					<l n="">Turpis amor surdis auribus esse solet.</l>
					<l n="">Cerne ducem, modo qui fremitu conplevit inani</l>
					<l n="">Actia damnatis aequora militibus.</l>
					<l n="">Hunc infamis amor versis dare terga carinis</l>
					<l n="">Jussit et extremo quaerere in orbe fugam.</l>
					<l n="">Caesaris haec virtus et gloria Caesaris haec est;</l>
					<l n="">Illa, qua vicit, condidit arma manu.</l>
					<l n="">Sed quascumque tibi vestis, quoscumque smaragdos,</l>
					<l n="">Quosve dedit flavo lumine chrysolithos,</l>
					<l n="">Haec videam rapidas in vanum ferre procellas,</l>
					<l n="">Quae tibi terra, velim, quae tibi fiat aqua.</l>
					<l n="">Non semper placidus perjuros ridet amantis</l>
					<l n="">Juppiter, et surda neglegit aure preces.</l>
					<l n="">Vidistis toto sonitus percurrere caelo,</l>
					<l n="">Fulminaque aetheria desiluisse domo?</l>
					<l n="">Non haec Pleïades faciunt, nec aquosus Orion;</l>
					<l n="">Nec sic de nihilo fulminis ira cadit:</l>
					<l n="">Perjuras tunc ille solet punire puellas,</l>
					<l n="">Deceptus quoniam flevit et ipse deus.</l>
					<l n="">Quare ne tibi sit tanti Sidonia vestis,</l>
					<l n="">Ut timeas, quotiens nubilus Auster erit.</l>
				</div>

				<div type="poem" n="8">
					<l n="">Mentiri noctem, promissis ducere amantem,</l>
					<l n="">Hoc erit infectas sanguine habere manus.</l>
					<l n="">Horum ego sum vates, quotiens desertus amaras</l>
					<l n="">Explevi noctis, fractus utroque toro.</l>
					<l n="">Vel tu Tantalea moveare ad flumina sorte,</l>
					<l n="">Ut liquor arenti fallat ab ore sitim;</l>
					<l n="">Vel tu Sisyphios licet admirere labores,</l>
					<l n="">Difficile ut toto monte volutet onus:</l>
					<l n="">Durius in terris nihil est, quod vivat, amante,</l>
					<l n="">Nec, modo si sapias, quod minus esse velis.</l>
					<l n="">Quem modo felicem invidia admirante ferebant,</l>
					<l n="">Nunc decimo admittor vix ego quoque die;</l>
					<l n="">Nunc jacere e duro corpus jubet inpia saxo,</l>
					<l n="">Sumere et in nostras trita venena manus;</l>
					<l n="">Nec licet in triviis sicca requiescere luna,</l>
					<l n="">Aut per rimosas mittere verba fores.</l>
					<l n="">Quod quamvis ita sit, dominam mutare cavebo.</l>
					<l n="">Tum flebit, cum in me senserit esse fidem.</l>
				</div>

				<div type="poem" n="9">
					<l n="">Assiduae multis odium peperere querelae:</l>
					<l n="">Frangitur in tacito femina saepe viro.</l>
					<l n="">Si quid vidisti, semper vidisse negato;</l>
					<l n="">Aut si quid doluit forte, dolere nega.</l>
					<l n="">Quid, si jam canis aetas mea candeat annis,</l>
					<l n="">Et faciat scissas languida ruga genas?</l>
					<l n="">At non Tithoni spernens Aurora senectam</l>
					<l n="">Desertum Eoa passa jacere domo est.</l>
					<l n="">Illum saepe suis decedens fovit in ulnis,</l>
					<l n="">Quam prius abjunctos sedula lavit equos.</l>
					<l n="">Illum ad vicinos cum amplexa quiesceret Indos,</l>
					<l n="">Maturos iterum est questa redire dies.</l>
					<l n="">Illa deos currum conscendens dixit iniquos,</l>
					<l n="">Invitum et terris praestitit officium;</l>
					<l n="">Cui majora senis Tithoni gaudia vivi,</l>
					<l n="">Quam gravis amisso Memnone luctus erat.</l>
					<l n="">Cum sene non puduit talem dormire puellam,</l>
					<l n="">Et canae totiens oscula ferre comae;</l>
					<l n="">At tu etiam juvenem odisti me, perfida, cum sis</l>
					<l n="">Ipsa anus haud longa curva futura die.</l>
					<l n="">Quin ego deminuo curam, quod saepe Cupido</l>
					<l n="">Huic malus esse solet, cui bonus ante fuit.</l>
				</div>

				<div type="poem" n="10">
					<l n="">Nunc etiam infectos, demens, imitare Britannos,</l>
					<l n="">Ludis et externo tincta nitore caput?</l>
					<l n="">Ut natura dedit, sic omnis recta figura est:</l>
					<l n="">Turpis Romano Belgicus ore color.</l>
					<l n="">An, si caeruleo quaedam spa tempora fuco</l>
					<l n="">Tinxerit, idcirco caerula forma bona est?</l>
					<l n="">Illi sub terris fiant mala multa puellae,</l>
					<l n="">Quae mentita suas vertit inepta comas!</l>
					<l n="">De me, mi per te poteris formosa videri:</l>
					<l n="">Mi formosa sat es, si modo saepe venis.</l>
					<l n="">Cum tibi nec frater, nec sit tibi filius ullus,</l>
					<l n="">Frater ego et tibi sim filius unus ego.</l>
					<l n="">Ipse tuus semper tibi sit custodia lectus,</l>
					<l n="">Nec nimis ornata fronte sedere velis.</l>
					<l n="">Credam ego narranti, noli conmittere, famae,</l>
					<l n="">Et terras rumor transilit et maria.</l>
				</div>

				<div type="poem" n="11">
					<l n="">Etsi me invito discedis, Cynthia, Roma,</l>
					<l n="">Laetor, quod sine me devia rura coles.</l>
					<l n="">Nullus erit castis juvenis conruptor in agris,</l>
					<l n="">Qui te blanditiis non sinat esse probam;</l>
					<l n="">Nulla neque ante tuas orietur rixa fenestras,</l>
					<l n="">Nec tibi clamatae somnus amarus erit:</l>
					<l n="">Sola eris, et solos spectabis, Cynthia, montis</l>
					<l n="">Et pecus et finis pauperis agricolae.</l>
					<l n="">Illic te nulli poterunt conrumpere ludi,</l>
					<l n="">Fanaque peccatis plurima causa tuis:</l>
					<l n="">Illic adsidue tauros spectabis arantis,</l>
					<l n="">Et vitem docta ponere falce comas;</l>
					<l n="">Atque ibi rara feres inculto tura sacello,</l>
					<l n="">Haedus ubi agrestis conruet ante focos;</l>
					<l n="">Protinus et nuda choreas imitabere sura,</l>
					<l n="">Omnia ab externo sint modo tuta viro.</l>
					<l n="">Ipse ego venabor, jam nunc me sacra Dianae</l>
					<l n="">Suscipere et Veneri ponere vota juvat.</l>
					<l n="">Incipiam captare feras et reddere pinu</l>
					<l n="">Cornua et audacis ipse monere canes:</l>
					<l n="">Non tamen ut vastos ausim tentare leones,</l>
					<l n="">Aut celer agrestis cominus ire sues:</l>
					<l n="">Haec igitur mihi sit lepores audacia mollis</l>
					<l n="">Excipere et stricto figere avem calamo,</l>
					<l n="">Qua formosa suo Clitumnus flumina luco</l>
					<l n="">Integit, et niveos abluit unda boves.</l>
					<l n="">Tu quotiens aliquid conabere, vita, memento</l>
					<l n="">Venturum paucis me tibi Luciferis.</l>
					<l n="">Sic me nec solae poterunt avertere silvae,</l>
					<l n="">Nec vaga muscosis flumina fusa jugis,</l>
					<l n="">Quin ego in adsidua mutem tua nomina lingua,</l>
					<l n="">Absenti nemo ne nocuisse velit.</l>
				</div>

				<div type="poem" n="12">
					<l n="">Quid fles abducta gravius Briseïde? quid fles</l>
					<l n="">Anxia captiva tristius Andromacha?</l>
					<l n="">Quidve mea de fraude deos, insana, fatigas?</l>
					<l n="">Quid quereris nostram sic cecidisse fidem?</l>
					<l n="">Non tam nocturna volucris funesta querela</l>
					<l n="">Attica Cecropiis obstrepit in foliis,</l>
					<l n="">Nec tantum Niobe, bis sex ad busta, superne</l>
					<l n="">Sollicito lacrimas defluit a Sipylo.</l>
					<l n="">Me licet aeratis astringant brachia nodis,</l>
					<l n="">Sint mea vel Danaës condita membra domo:</l>
					<l n="">In te ego et aeratas rumpam, mea vita, catenas,</l>
					<l n="">Ferratam Danaës transiliamque domum.</l>
					<l n="">De te quodcumque, ad surdas mihi dicitur auris:</l>
					<l n="">Tu modo ne dubita de gravitate mea.</l>
					<l n="">Ossa tibi juro per matris et ossa parentis,--</l>
					<l n="">Si fallo, cinis heu sit mihi uterque gravis!--</l>
					<l n="">Me tibi ad extremas mansurum, vita, tenebras;</l>
					<l n="">Ambos una fides auferet, una dies.</l>
					<l n="">Quod si nec nomen, nec me tua forma teneret,</l>
					<l n="">Posset servitium mite tenere tutam.</l>
					<l n="">Septima jam plenae deducitur orbita lunae,</l>
					<l n="">Cum de me et de te conpita nulla tacent:</l>
					<l n="">Interea nobis non numquam janua mollis,</l>
					<l n="">Non numquam lecti copia facta tui.</l>
					<l n="">Nec mihi muneribus nox ulla est emta beatis:</l>
					<l n="">Quicquid eram, hoc animi gratia magna tui.</l>
					<l n="">Cum te tam multi peterent, tu me una petisti.</l>
					<l n="">Possum ego naturae non meminisse tuae?</l>
					<l n="">Tum me vel tragicae vexetis Erinnyes, et me</l>
					<l n="">Inferno damnes, Aeace, judicio,</l>
					<l n="">Atque inter Tityi volucres mea poena vagetur,</l>
					<l n="">Tumque ego Sisyphio saxa labore geram.</l>
					<l n="">Nec tu supplicibus me sis venerata tabellis:</l>
					<l n="">Ultima talis erit, quae mea prima fides.</l>
					<l n="">Hoc mihi perpetuo jus est, quod solus amator</l>
					<l n="">Nec cito desisto, nec temere incipio.</l>
				</div>

				<div type="poem" n="13">
					<l n="">Ah quantum de me Panthi tibi pagina finxit,</l>
					<l n="">Tantum illi Pantho ne sit amica Venus!</l>
					<l n="">Sed tibi jam videor Dodona verior augur?</l>
					<l n="">Uxorem ille tuus pulcher amator habet.</l>
					<l n="">Tot noctes periere. nihil pudet? aspice, cantat</l>
					<l n="">Liber: tu nimium credula sola jaces;</l>
					<l n="">Et nunc inter eos tu sermo es; te ille superbus</l>
					<l n="">Dicit se invito saepe fuisse domi.</l>
					<l n="">Dispeream, si quicquam aliud quam gloria de te</l>
					<l n="">Quaeritur; has laudes ille maritus habet.</l>
					<l n="">Colchida sic hospes quondam decepit Iason:</l>
					<l n="">Ejecta est; tenuit namque Creusa domum.</l>
					<l n="">Sic a Dulichio juvene est elusa Calypso:</l>
					<l n="">Vidit amatorem pandere vela suum.</l>
					<l n="">Ah nimium faciles aurem praebere puellae,</l>
					<l n="">Discite desertae non temere esse bonae.</l>
					<l n="">Huic quoque qui restat? jam pridem quaeritur alter.</l>
					<l n="">Experta in primo, stulta, cavere potes.</l>
					<l n="">Nos quocumque loco, nos omni tempore tecum</l>
					<l n="">Sive aegra pariter sive valente sumus.</l>
				</div>

				<div type="poem" n="14">
					<l n="">Scis here mi multas pariter placuisse puellas,</l>
					<l n="">Scis mi hinc, Demophoon, multa venire mala.</l>
					<l n="">Nulla meis frustra lustrantur conpita plantis;</l>
					<l n="">O nimis exitio nata theatra meo,</l>
					<l n="">Sive aliquis molli diducit candida gestu</l>
					<l n="">Brachia, seu varios incinit ore modos!</l>
					<l n="">Interea nostri quaerunt sibi volnus ocelli,</l>
					<l n="">Candida non tecto pectore si qua sedet,</l>
					<l n="">Sive vagi crines puris in frontibus errant,</l>
					<l n="">Indica quos medio vertice gemma tenet;</l>
					<l n="">Quae si forte aliquid voltu mihi dura negarat,</l>
					<l n="">Frigida de tota fronte cadebat aqua.</l>
					<l n="">Quaeris, Demophoon, cur sim tam mollis in omnis:</l>
					<l n="">Quod quaeris, Quare non habet ullus amor.</l>
					<l n="">Cur aliquis sacris laniat sua brachia cultris,</l>
					<l n="">Et Phrygis insanos caeditur ad numeros?</l>
					<l n="">Unicuique dedit vitium natura creato:</l>
					<l n="">Mi fortunâ aliquid semper amare dedit.</l>
					<l n="">Me licet et Thamyrae cantoris fata sequantur,</l>
					<l n="">Numquam ad formosas, invide, caecus ero.</l>
					<l n="">Sed tibi si exilis videor tenuatus in artus,</l>
					<l n="">Falleris: haud umquam est culta labore Venus.</l>
					<l n="">Percontere licet, saepe est experta puella</l>
					<l n="">Officium tota nocte valere meum.</l>
					<l n="">Juppiter Alcmenae geminas requieverat Arctos,</l>
					<l n="">Et caelum noctu bis sine rege fuit:</l>
					<l n="">Nec tamen idcirco languens ad sidera venit.</l>
					<l n="">Nullus amor vires eripit ipse suas.</l>
					<l n="">Quid? cum e conplexu Briseïdos iret Achilles,</l>
					<l n="">Num fugere minus Thessala tela Phryges?</l>
					<l n="">Quid? ferus Andromaches lecto cum surgeret Hector,</l>
					<l n="">Bella Mycenaeae non timuere rates?</l>
					<l n="">Ille vel hic classis poterat vel perdere muros;</l>
					<l n="">Hic ego Pelides, hic ferus Hector ego.</l>
					<l n="">Aspice, uti caelo modo sol modo luna ministret:</l>
					<l n="">Sic etiam nobis una puella parum est.</l>
					<l n="">Altera me cupidis teneat foveatque lacertis,</l>
					<l n="">Altera si quando non sinit esse locum,</l>
					<l n="">Aut, si forte irata meo sit facta ministro,</l>
					<l n="">Ut sciat esse aliam, quae velit esse mea.</l>
					<l n="">Nam melius duo defendunt retinacula navem,</l>
					<l n="">Tutius et geminos anxia mater alit.</l>
				</div>

				<div type="poem" n="15">
					<l n="">Aut, si es dura, nega: sin es non dura, venito.</l>
					<l n="">Quid juvat in nullo ponere verba loco?</l>
					<l n="">Hic unus dolor est ex omnibus acer amanti,</l>
					<l n="">Speranti subito si qua venire negat.</l>
					<l n="">Quanta illum toto versant suspiria lecto,</l>
					<l n="">Cum recipi, quem non noverit illa, putat,</l>
					<l n="">Et rursus puerum quaerendo audita fatigat,</l>
					<l n="">Quem, quae scire timet, quaerere plura jubet.</l>
					<l n="">-------</l>
					<l n="">-------</l>
					<l n="">Cui fuit indocti fugienda et semita volgi,</l>
					<l n="">Ipsa petita lacu nunc mihi dulcis aqua est.</l>
					<l n="">Ingenuus quisquam alterius dat munera servo,</l>
					<l n="">Ut promissa suae verba ferat dominae,</l>
					<l n="">Et quaerit totiens: Quaenam nunc porticus illam</l>
					<l n="">Integit? et: Campo quo movet illa pedes?,</l>
					<l n="">Deinde, ubi pertuleris, quos dicit fama, labores</l>
					<l n="">Herculis, ut scribat: Muneris ecquid habes?,</l>
					<l n="">Cernere uti possis voltum custodis amari,</l>
					<l n="">Captus et inmunda saepe latere casa?</l>
					<l n="">Quam care semel in toto nox vertitur anno!</l>
					<l n="">Ah pereant, si quos janua clausa juvat!</l>
					<l n="">Contra, rejecto quae libera vadit amictu,</l>
					<l n="">Custodum et nullo saepta timore, placet,</l>
					<l n="">Cui saepe immundo Sacra conteritur Via socco,</l>
					<l n="">Nec sinit esse moram, si quis adire velit.</l>
					<l n="">Differet haec numquam, nec poscet garrula, quod te</l>
					<l n="">Astrictus ploret saepe dedisse pater;</l>
					<l n="">Nec dicet: Timeo; propera jam surgere, quaeso;</l>
					<l n="">Infelix, hodie vir mihi rure venit.</l>
					<l n="">Hae, quas Euphrates et quas mihi misit Orontes,</l>
					<l n="">Me capiant: nolim furta pudica tori.</l>
					<l n="">Libertas quoniam nulli jam restat amanti,</l>
					<l n="">Nullus liber erit, si quis amare volet.</l>
				</div>

				<div type="poem" n="16">
					<l n="">Tu loqueris, cum sis jam nota fabula libro,</l>
					<l n="">Et tua sit toto Cynthia lecta foro?</l>
					<l n="">Cui non his verbis aspergat tempora sudor?</l>
					<l n="">[Aut pudor ingenuus, aut reticendus amor.]</l>
					<l n="">Quod si tam facilis spirares Cynthia nobis,</l>
					<l n="">Non ego nequitiae dicerer esse caput;</l>
					<l n="">Nec sic per totam infamis traducerer urbem,</l>
					<l n="">Urerer et quamvis, nomine verba darem.</l>
					<l n="">Quare ne tibi sit mirum me quaerere viles.</l>
					<l n="">Parcius infamant. num tibi causa levis?</l>
					<l n="">Haec modo pavonis caudae flabella superbae,</l>
					<l n="">Et manibus dura frigus habere pila,</l>
					<l n="">Et cupit ingratum talos me poscere eburnos,</l>
					<l n="">Quaeque nitent Sacra vilia dona Via.</l>
					<l n="">Ah peream, si me ista movent dispendia: sed me</l>
					<l n="">Fallaci dominae jam pudet esse jocum.</l>
				</div>

				<div type="poem" n="17">
					<l n="">Hoc erat in primis quod me gaudere jubebas?</l>
					<l n="">Tam te formosam non pudet esse levem?</l>
					<l n="">Una aut altera nox nondum est in amore peracta,</l>
					<l n="">Et dicor lecto jam gravis esse tuo.</l>
					<l n="">Me modo laudabas, et carmina nostra legebas:</l>
					<l n="">Ille tuus pennas tam cito vertit amor?</l>
					<l n="">Contendat mecum ingenio, contendat et arte;</l>
					<l n="">In primis una discat amare domo;</l>
					<l n="">Si libitum tibi erit, Lernaeas pugnet ad hydras,</l>
					<l n="">Et tibi ab Hesperio mala dracone ferat;</l>
					<l n="">Tetra venena libens et naufragus inbibat undas,</l>
					<l n="">Et numquam pro te deneget esse miser;</l>
					<l n="">Quos utinam in nobis, vita, experiare labores!--:</l>
					<l n="">Jam tibi de timidis iste superbus erit,</l>
					<l n="">Qui nunc se in tumidum jactando venit honorem;</l>
					<l n="">Discidium vobis proximus annus erit.</l>
					<l n="">At me non aetas mutabit tota Sibyllae,</l>
					<l n="">Non labor Alcidae, non niger ille dies.</l>
					<l n="">Tu mea conpones et dices: Ossa, Properti,</l>
					<l n="">Haec tua sunt, heu heu tu mihi certus eras.</l>
					<l n="">Certus eras heu heu, quamvis nec sanguine avito</l>
					<l n="">Nobilis, et quamvis non ita dives eras,</l>
					<l n="">Nil ego non patiar; numquam me injuria mutat.</l>
					<l n="">Ferre ego formosam nullum onus esse puto.</l>
					<l n="">Credo ego non paucos ista periisse figura:</l>
					<l n="">Credo ego sed multos non habuisse fidem.</l>
					<l n="">Parvo dilexit spatio Minoida Theseus,</l>
					<l n="">Phyllida Demophoon, hospes uterque malus;</l>
					<l n="">Jam tihi Iäsonia votum est, Medea, carina,</l>
					<l n="">Et modo servato sola relicta viro.</l>
					<l n="">Dura est, quae multis simulatum fingit amorem,</l>
					<l n="">Et se plus uni si qua parare potest.</l>
					<l n="">Noli nobilibus, noli conferre beatis:</l>
					<l n="">Vix venit, extremo qui legat ossa die.</l>
					<l n="">Ii tibi nos erimus. sed tu potius, precor, in me</l>
					<l n="">Demissis plangas pectora nuda comis.</l>
				</div>

				<div type="poem" n="18">
					<l n="">Unica nata meo pulcherrima cura dolori,</l>
					<l n="">Excludi quoniam fors mea saepe vehit,</l>
					<l n="">Ista meis fiet notissima forma libellis,</l>
					<l n="">Calve, tua venia, pace, Catulle, tua.</l>
					<l n="">Miles depositis annosus secubat armis,</l>
					<l n="">Grandaevique negant ducere aratra boves,</l>
					<l n="">Putris et in vacua requiescit navis arena,</l>
					<l n="">Et vetus in templo bellica parma vacat:</l>
					<l n="">At me ab amore tuo diducet nulla senectus,</l>
					<l n="">Sive ego Tithonus, sive ego Nestor ero.</l>
					<l n="">Nonne fuit satius duro servire tyranno,</l>
					<l n="">Et gemere in tauro, saeve Perille, tuo,</l>
					<l n="">Gorgonis et satius fuit obdurescere voltu,</l>
					<l n="">Caucasias et jam si pateremur avis?</l>
					<l n="">Sed tamen obsistam. teritur robigine mucro</l>
					<l n="">Ferreus, et parvo saepe liquore silex:</l>
					<l n="">At nullo dominae teritur * sub limine amor qui</l>
					<l n="">Restat et inmerita sustinet aure minas.</l>
					<l n="">Ultro contemtus rogat, et peccasse fatetur</l>
					<l n="">Laesus, et invitis ipse redit pedibus.</l>
					<l n="">Tu quoque, qui pleno fastus adsumis amore,</l>
					<l n="">Credule, nulla diu femina pondus habet.</l>
					<l n="">An quisquam in mediis persolvit vota procellis,</l>
					<l n="">Cum saepe in portu fracta carina natet?</l>
					<l n="">Aut prius infecto deposcit praemia cursu,</l>
					<l n="">Septima quam metam triverit ante rota?</l>
					<l n="">Mendaces ludunt flatus in amore secundi;</l>
					<l n="">Si qua venit sero, magna ruina venit.</l>
					<l n="">Tu tamen interea, quamvis te diligat illa,</l>
					<l n="">In tacito cohibe gaudia clausa sinu.</l>
					<l n="">Namque in amore suo semper sua maxima cuique</l>
					<l n="">Nescio quo pacto verba nocere solent.</l>
					<l n="">Quamvis te persaepe vocet, semel ire timeto;</l>
					<l n="">Invidiam quod habet, non solet esse diu.</l>
					<l n="">At si saecla forent antiquis grata puellis, *</l>
					<l n="">Essem ego, quod nunc tu; tempore vincor ego.</l>
					<l n="">Non tamen ista meos mutabunt saecula mores.</l>
					<l n="">Unus quisque sua noverit ire via.</l>
					<l n="">At vos, qui officia in multos revocatis amores,</l>
					<l n="">Quantum sic cruciat lumina vestra dolor!</l>
					<l n="">Vidistis pleno teneram candore puellam,</l>
					<l n="">Vidistis fusco: ducit uterque color;</l>
					<l n="">Vidistis quamdam Argiva prodire figura,</l>
					<l n="">Vidistis nostras: utraque forma rapit;</l>
					<l n="">Illaque plebejo vel sit sandicis amictu:</l>
					<l n="">Haec atque illa mali volneris una via est;</l>
					<l n="">Cum satis una tuis insomnia portet ocellis,</l>
					<l n="">Una sit et cuivis femina multa mala.</l>
				</div>

				<div type="poem" n="19">
					<l n="">Vidi te in somnis fracta, mea vita, carina</l>
					<l n="">Ionio lassas ducere rore manus,</l>
					<l n="">Et quaecumque in me fueras mentita fateri,</l>
					<l n="">Nec jam humore gravis tollere posse comas,</l>
					<l n="">Qualem purpureis agitatam fluctibus Hellen,</l>
					<l n="">Aurea quam molli tergore vexit ovis.</l>
					<l n="">Quam timui, ne forte tuum mare nomen haberet,</l>
					<l n="">Atque tua labens navita fleret aqua!</l>
					<l n="">Quae tum ego Neptuno, quae tum cum Castore fratri,</l>
					<l n="">Quaeque tibi excepi tum, dea Leucotheë!</l>
					<l n="">At tu vix primas extollens gurgite palmas</l>
					<l n="">Saepe meum nomen jam peritura vocas.</l>
					<l n="">Quod si forte tuos vidisset Glaucus ocellos,</l>
					<l n="">Esses Ionii facta puella maris,</l>
					<l n="">Et tibi ab invidiam Nereïdes increpitarent,</l>
					<l n="">Candida Nesaeë, caerula Cymothoë.</l>
					<l n="">Sed tibi subsidio delphinum currere vidi,</l>
					<l n="">Qui, puto, Arioniam vexerat ante lyram.</l>
					<l n="">Jamque ego conabar summo me mittere saxo,</l>
					<l n="">Cum mihi discussit talia visa metus.</l>
				</div>

				<div type="poem" n="20">
					<l n="">Nunc admirentur, quod tam mihi pulchra puella</l>
					<l n="">Serviat, et tota dicar in urbe potens.</l>
					<l n="">Non, si Cambysae redeant et flumina Croesi,</l>
					<l n="">Dicat: De nostro surge, poëta, toro.</l>
					<l n="">Nam mea cum recitat, dicit se odisse beatos;</l>
					<l n="">Carmina tam sancte nulla puella colit.</l>
					<l n="">Multum in amore fides, multum constantia prodest;</l>
					<l n="">Qui dare multa potest, multa et amare potest.</l>
					<l n="">Seu mare per longum mea cogitet ire puella,</l>
					<l n="">Hanc sequar, et fidos una aget aura duos.</l>
					<l n="">Unum litus erit sopitis, unaque tecto</l>
					<l n="">Arbor, et ex una saepe bibemus aqua,</l>
					<l n="">Et tabula una duos poterit conponere amantis,</l>
					<l n="">Prora cubile mihi, seu mihi puppis erit.</l>
					<l n="">Omnia perpetiar; saevus licet urgueat Eurus,</l>
					<l n="">Velaque in incertum frigidus Auster agat,</l>
					<l n="">Quicumque et venti miserum vexastis Ulixen,</l>
					<l n="">Et Danaum Euboico litore mille rates,</l>
					<l n="">Et qui movistis duo litora, cum rudis Argus</l>
					<l n="">Dux erat ignoto missa columba mari.</l>
					<l n="">Illa meis tantum non umquam desit ocellis:</l>
					<l n="">Incendat navem Juppiter ipse licet.</l>
					<l n="">Certe isdem nudi pariter jactabimur oris.</l>
					<l n="">Me licet unda ferat, te modo terra tegat.</l>
					<l n="">Sed non Neptunus tanto crudelis amori,</l>
					<l n="">Neptunus fratri par in amore Jovi.</l>
					<l n="">Testis Amymone, latices cum ferret in Argis,</l>
					<l n="">Conpressa, et Lernes pulsa tridente palus.</l>
					<l n="">Jam deus amplexu votum persolvit, et illi</l>
					<l n="">Aurea divinas urna profudit aquas.</l>
					<l n="">Crudelem et Borean rapta Orithyia negavit;</l>
					<l n="">Hic deus et terras et maria alta domat.</l>
					<l n="">Crede mihi, nobis mitescet Scylla, neque usquam</l>
					<l n="">Alternante vorans vasta Charybdis aqua,</l>
					<l n="">Ipsaque sidera erunt nullis obscura tenebris;</l>
					<l n="">Purus et Orion, purus et Haedus erit.</l>
					<l n="">Quod mihi si ponenda tuo sit corpore vita,</l>
					<l n="">Exitus hic nobis non inhonestus erit.</l>
				</div>

				<div type="poem" n="21">
					<l n="">Et vos incertam, mortales, funeris horam</l>
					<l n="">Quaeritis, et qua sit mors aditura via;</l>
					<l n="">Quaeritis et caelo, Phoenicum inventa, sereno,</l>
					<l n="">Quae sit stella homini commoda quaeque mala;</l>
					<l n="">Seu pedibus Parthos sequitur, seu classe Britannos,</l>
					<l n="">Et maris et terrae caeca pericla viae;</l>
					<l n="">Rursus et objectum fletis capiti esse tumultum,</l>
					<l n="">Cum Mavors dubias miscet utrimque manus;</l>
					<l n="">Praeterea domibus flammam dominisque ruinas,</l>
					<l n="">Neu subeant labris pocula nigra tuis!</l>
					<l n="">Solus amans novit, quando potiturus et a qua</l>
					<l n="">Morte; neque hic Boreae flabra neque arma timet.</l>
					<l n="">Jam licet et Stygia sedeat sub arundine remex,</l>
					<l n="">Cernat et infernae tristia vela ratis:</l>
					<l n="">Si modo clamantis revocaverit aura puellae,</l>
					<l n="">Concessum nulla lege redibit iter.</l>
				</div>

				<div type="poem" n="22">
					<l n="">Juppiter, adfectae tandem miserere puellae,</l>
					<l n="">Tam formosa tuum mortua crimen erit.</l>
					<l n="">Venit enim tempus, quo torridus aestuat aër,</l>
					<l n="">Incipit et sicco fervere terra Cane.</l>
					<l n="">Sed non tam ardoris culpa est, neque crimina caeli,</l>
					<l n="">Quam totiens sanctos non habuisse deos.</l>
					<l n="">Hoc perdit miseras, hoc perdidit ante, puellas:</l>
					<l n="">Quicquid jurarunt, ventus et unda rapit.</l>
					<l n="">Num sibi conlatam doluit Venus ipsa paremque?</l>
					<l n="">Per se formosis invidiosa dea est.</l>
					<l n="">An contemta tibi Junonis templa Pelasgae,</l>
					<l n="">Palladis aut oculos ausa negare bonos?</l>
					<l n="">Semper, formosae, non nostis parcere verbis.</l>
					<l n="">Hoc tibi lingua nocens, hoc tibi forma dedit.</l>
					<l n="">Sed tibi vexatae per multa pericula vitae</l>
					<l n="">Extremo veniet mollior hora die.</l>
					<l n="">Io versa caput primos mugiverat annos:</l>
					<l n="">Nunc dea, quae Nili flumina vacca bibit.</l>
					<l n="">Ino etiam prima terris aetate vagata est:</l>
					<l n="">Hanc miser inplorat navita Leucotheen.</l>
					<l n="">Andromede monstris fuerat devota marinis:</l>
					<l n="">Haec eadem Persei nobilis uxor erat.</l>
					<l n="">Callisto Arcadios erraverat ursa per agros:</l>
					<l n="">Haec nocturna suo sidere vela regit.</l>
					<l n="">Quod si forte tibi properarint fata quietem,</l>
					<l n="">Illa sepulturae fata beata tuae:</l>
					<l n="">Narrabis Semelae, quo sis formosa periclo;</l>
					<l n="">Credet et illa, suo docta puella malo;</l>
					<l n="">Et tibi Maeonias inter heroidas omnis</l>
					<l n="">Primus erit, nulla non tribuente, locus.</l>
					<l n="">Nunc, utcumque potes, fato gere saucia morem.</l>
					<l n="">Et deus et durus vertitur ipse dies.</l>
					<l n="">Hoc tibi vel poterit, conjunx, ignoscere Juno;</l>
					<l n="">Frangitur et Juno, si qua puella perit.</l>
					<l n="">Deficiunt magico torti sub carmine rhombi,	!</l>
					<l n="">Et tacet exstincto laurus adusta foco,</l>
					<l n="">Et jam Luna negat totiens descendere caelo,</l>
					<l n="">Nigraque funestum concinit omen avis.</l>
					<l n="">Una ratis fati nostros portabit amores</l>
					<l n="">Caerula ad infernos velificata lacus.</l>
					<l n="">Si non unius, quaeso, miserere duorum.</l>
					<l n="">Vivam, si vivet: si cadet illa, cadam!</l>
					<l n="">Pro quibus optatis sacro me carmine damno:</l>
					<l n="">Scribam ego: PER MAGNUM SALVA PUELLA JOVEM;</l>
					<l n="">Ante tuosque pedes illa ipsa adoperta sedebit,</l>
					<l n="">Narrabitque sedens longa pericla sua.</l>
				</div>

				<div type="poem" n="23">
					<l n="">Haec tua, Persephone, maneat clementia; nec tu,</l>
					<l n="">Persephones conjunx, saevior esse velis.</l>
					<l n="">Sunt apud infernos tot milia formosarum:</l>
					<l n="">Pulchra sit in superis, si licet, una locis.</l>
					<l n="">Vobiscum est Iole, vobiscum candida Tyro,</l>
					<l n="">Vobiscum Europe, nec proba Pasiphaë,</l>
					<l n="">[Et quot Troja tulit, vetus et quot Achaia formas,</l>
					<l n="">Et Phoebi et Priami diruta regna senis;]</l>
					<l n="">Et quaecumque erat in numero Romana puella,</l>
					<l n="">Occidit; has omnis ignis avarus habet.</l>
					<l n="">Nec forma aeternum aut cuiquam est fortuna perennis;</l>
					<l n="">Longius aut propius mors sua quemque manet.</l>
					<l n="">Tu quoniam es, mea lux, magno dimissa periclo,</l>
					<l n="">Munera Dianae debita redde choros;</l>
					<l n="">Redde etiam excubias divae nunc, ante juvencae;</l>
					<l n="">Votivas noctis et mihi solve decem.</l>
				</div>

				<div type="poem" n="24">
					<l n="">Extrema, mea lux, cum potus nocte vagarer,</l>
					<l n="">Nec me servorum duceret ulla manus,</l>
					<l n="">Obvia, nescio quot pueri, mihi turba minuta</l>
					<l n="">Venerat--hos vetuit me numerare timor--,</l>
					<l n="">Quorum alii faculas, alii retinere sagittas,</l>
					<l n="">Pars etiam visa est vincla parare mihi.</l>
					<l n="">Sed nudi fuerant. quorum lascivior unus,</l>
					<l n="">Arripite hunc, inquit, nam bene nostis eum.</l>
					<l n="">Hic erat, hunc mulier nobis irata locavit.</l>
					<l n="">Dixit, et in collo jam mihi nodus erat.</l>
					<l n="">Hic alter jubet in medium propellere; et alter:</l>
					<l n="">Intereat, qui nos non putat esse deos!</l>
					<l n="">Haec te non meritum totas exspectat in horas:</l>
					<l n="">At tu nescio quas quaeris, inepte, fores.</l>
					<l n="">Quae cum Sidoniae nocturna ligamina mitrae</l>
					<l n="">Solverit, atque oculos moverit illa gravis,</l>
					<l n="">Adflabunt tibi non Arabum de gramine odores,</l>
					<l n="">Sed quos ipse suis fecit Amor manibus.</l>
					<l n="">Parcite jam, fratres; jam certos spondet amores;</l>
					<l n="">Et jam ad mandatam venimus ecce domum.</l>
					<l n="">Atque ita mi injecto dixerunt rursus amictu;</l>
					<l n="">I nunc, et noctes disce manere domi.</l>
					<l n="">Mane erat, et volui, si sola quiesceret illa,</l>
					<l n="">Visere: at in lecto Cynthia sola fuit.</l>
					<l n="">Obstupui. non illa mihi formosior umquam</l>
					<l n="">Visa, neque ostrina cum fuit in tunica,</l>
					<l n="">Ibat ut hinc castae narratum somnia Vestae,</l>
					<l n="">Neu sibi, neve mihi quae nocitura forent.</l>
					<l n="">Talis visa mihi somno dimissa recenti--</l>
					<l n="">O quantum per se candida forma valet!--,</l>
					<l n="">Quo tu matutinus, ait, speculator amicae?</l>
					<l n="">Me similem vestris moribus esse putas?</l>
					<l n="">Non ego tam facilis: sat erit mihi cognitus unus,</l>
					<l n="">Vel tu, vel si quis verior esse potest.</l>
					<l n="">Adparent non ulla toro vestigia presso,</l>
					<l n="">Signa voluptatis, nec jacuisse duos.</l>
					<l n="">Aspice, ut in toto nullus mihi corpore surgat</l>
					<l n="">Spiritus, admisso notus adulterio.</l>
					<l n="">Dixit, et obposita propellens savia dextra,</l>
					<l n="">Prosilit in laxa nixa pedem solea.</l>
					<l n="">Sic ego tam sancti dustos excludor amoris. *</l>
					<l n="">Ex illo felix nox mihi nulla fuit.</l>
				</div>

				<div type="poem" n="25">
					<l n="">Quo fugis, ah demens? nulla est fuga. tu licet usque</l>
					<l n="">Ad Tanain fugias: usque sequetur Amor.</l>
					<l n="">Non, si Pegaseo vecteris in aëre dorso,</l>
					<l n="">Nec, tibi si Persei moverit ala pedes.</l>
					<l n="">Vel si te sectae rapiant talaribus aurae,</l>
					<l n="">Nil tibi Mercurii proderit alta via.</l>
					<l n="">Instat semper Amor supra caput; instat amanti,</l>
					<l n="">Et gravis ipsa super libera colla sedet.</l>
					<l n="">Excubat ille acer custos, et tollere nusquam</l>
					<l n="">Te patietur humo lumina capta semel.</l>
					<l n="">Sed jam si pecces, deus exorabilis ille est,</l>
					<l n="">Si modo praesentis viderit esse preces.</l>
					<l n="">Ista senes licet accusent convivia duri:</l>
					<l n="">Nos modo propositum, vita, teramus iter.</l>
					<l n="">Illorum antiquis onerantur legibus aures:</l>
					<l n="">Hic locus est, in quo, tibia docta, sones,</l>
					<l n="">Quae non jure vado Maeandri jacta natasti,</l>
					<l n="">Turpia cum faceret Palladis ora tumor.</l>
					<l n="">Num jam, dura, paras Phrygias nunc ire per undas,</l>
					<l n="">Et petere Hyrcani litora nota maris,</l>
					<l n="">Spargere et alterna conmunis caede Penatis,</l>
					<l n="">Et ferre ad patrjos praemia dira Laris?</l>
				</div>

				<div type="poem" n="26">
					<l n="">Una contentum pudeat me vivere amica?</l>
					<l n="">Hoc si crimen erit, crimen Amoris erit:</l>
					<l n="">Mi nemo objiciat. libeat tibi, Cynthia, mecum</l>
					<l n="">Rorida muscosis antra tenere jugis.</l>
					<l n="">Illic aspicies scopulis haerere Sorores,</l>
					<l n="">Et canere antiqui dulcia furta Jovis,</l>
					<l n="">Ut Semela est conbustus, ut est deperditus Iö,</l>
					<l n="">Denique ut ad Troiae tecta volarit avis.</l>
					<l n="">Quod si nemo exstat, qui vicerit alitis arma,</l>
					<l n="">Conmunis culpae cur reus unus agor?</l>
					<l n="">Nec tu Virginibus reverentia moveris ora;</l>
					<l n="">Hic quoque non nescit, quid sit amare, chorus;</l>
					<l n="">Si tamen Oeagri quaedam conpressa figura</l>
					<l n="">Bistoniis olim rupibus adcubuit.</l>
					<l n="">Hic ubi te prima statuent in parte choreae,</l>
					<l n="">Et medius docta cuspide Bacchus erit,</l>
					<l n="">Tum capiti sacros patiar pendere corumbos;</l>
					<l n="">Nam sine te nostrum non valet ingenium.</l>
				</div>

				<div type="poem" n="27">
					<l n="">Quaeris, cur veniam tibi tardior. aurea Phoebo</l>
					<l n="">Porticus a magno Caesare aperta fuit.</l>
					<l n="">Tota erat in speciem Poenis digesta columnis,</l>
					<l n="">Inter quas Danai femina turba senis.</l>
					<l n="">Hic quidam Phoebo visus mihi pulchrior ipso</l>
					<l n="">Marmoreus tacita carmen hiare lyra;</l>
					<l n="">Atque aram circum steterant armenta Myronis,</l>
					<l n="">Quattuor artifices, vivida signa, boves.</l>
					<l n="">Tum medium claro surgebat marmore templum,</l>
					<l n="">Et patria Phoebo carius Ortygia.</l>
					<l n="">Ergo Solis erat supra fastigia currus,</l>
					<l n="">Et valvae, Libyci nobile dentis opus,</l>
					<l n="">Altera dejectos Parnasi vertice Gallos,</l>
					<l n="">Altera maerebat funera Tantalidos.</l>
					<l n="">Deinde inter matrem deus ipse interque sororem</l>
					<l n="">Pythius in longa carmina veste sonat.</l>
				</div>

				<div type="poem" n="28">
					<l n="">Qui videt, is peccat: qui te non viderit ergo</l>
					<l n="">Non cupiet. facti lumina crimen habent.</l>
					<l n="">Nam quid Praeneste in dubias, o Cynthia, sortes.</l>
					<l n="">Quid petis Aeaei moenia Telegoni?</l>
					<l n="">Curve te in Herculeum deportant esseda Tibur?</l>
					<l n="">Appia cur totiens te via ducit anus?</l>
					<l n="">Hoc utinam spatiere loco, quodcumque vacabis,</l>
					<l n="">Cynthia! nam tibi me credere turba vetat,</l>
					<l n="">Cum videt accensis devotam currere taedis</l>
					<l n="">In nemus, et Triviae lumina ferre deae.</l>
					<l n="">Scilicet umbrosis sordet Pompeja columnis</l>
					<l n="">Porticus, aulaeis nobilis Attalicis,</l>
					<l n="">Et creber platanis pariter surgentibus ordo,</l>
					<l n="">Flumina sopito quaeque Marone cadunt,</l>
					<l n="">Et, leviter lymphis tota crepitantibus urbe,</l>
					<l n="">Cum subito Triton ore recondit aquam!</l>
					<l n="">Fallor, et ista tui furtum via monstrat amoris.</l>
					<l n="">Non urbem, demens, lumina nostra fugis.</l>
					<l n="">Nil agis. insidias in me conponis inanis;</l>
					<l n="">Tendis iners docto retia nota mihi.</l>
					<l n="">Sed de me minus est: famae jactura pudicae</l>
					<l n="">Tanta tibi miserae, quanta mereris, erit,</l>
					<l n="">Nuper enim de te nostras me laedit ad auris</l>
					<l n="">Rumor et in tota non bonus urbe fuit.--</l>
					<l n="">Sed tu non debes inimicae credere linguae;</l>
					<l n="">Semper formosis fabula poena fuit.</l>
					<l n="">Non tua deprenso damnata est fama veneno;</l>
					<l n="">Testis eris puras, Phoebe, videre manus:</l>
					<l n="">Sin autem longo nox una aut altera lusu</l>
					<l n="">Consumta est, non me crimina parva movent.</l>
					<l n="">Tyndaris externo patriam mutavit amore,</l>
					<l n="">Et sine decreto viva reducta domum.</l>
					<l n="">Ipsa Venus fertur conrupta libidine Martis,</l>
					<l n="">Nec minus in caelo semper honesta fuit;</l>
					<l n="">Quamvis Ida Parim pastorem dicat amasse,</l>
					<l n="">Atque inter pecudes adcubuisse deam;</l>
					<l n="">Hoc et Hamadryadum spectavit turba sororum,</l>
					<l n="">Silenique senes, et pater ipse chori,</l>
					<l n="">Cum quibus Idaeo legisti poma sub antro,</l>
					<l n="">Subposita excipiens Naïca dona manu.</l>
					<l n="">An quisquam in tanto stuprorum examine quaerit,</l>
					<l n="">Cur haec tam dives? quis dedit? unde dedit?</l>
					<l n="">O nimium nostro felicem tempore Romam,</l>
					<l n="">Si contra mores una puella facit!</l>
					<l n="">Haec eadem ante illam impune et Lesbia fecit:</l>
					<l n="">Quae sequitur, certe est invidiosa minus.</l>
					<l n="">Qui quaerit Tatios veteres durasque Sabinas,</l>
					<l n="">Hic posuit nostra nuper in urbe pedem.</l>
					<l n="">Tu prius et fluctus poteris siccare marinos,</l>
					<l n="">Altaque mortali deligere astra manu.</l>
					<l n="">Quam facere, ut nostrae nolint peccare puellae:</l>
					<l n="">Hic mos Saturno regna tenente fuit,</l>
					<l n="">Et cum Deucalionis aquae fluxere per orbem,</l>
					<l n="">Et post antiquas Deucalionis aquas.</l>
					<l n="">Dic mihi, quis potuit lectum servare pudicum?</l>
					<l n="">Quae dea cum solo vivere sola deo?</l>
					<l n="">Uxorem quondam magni Minois, ut ajunt,</l>
					<l n="">Corrupit torvi candida forma bovis.</l>
					<l n="">Nec minus aerato Danaë circumdata muro</l>
					<l n="">Non potuit magno casta negare Jovi.</l>
					<l n="">Quod si tu Grajas aeques imitata Latina,</l>
					<l n="">Semper vive meo libera judicio.</l>
				</div>

				<div type="poem" n="29">
					<l n="">Tristia jam redeunt iterum sollemnia nobis;</l>
					<l n="">Cynthia jam noctis est operata decem.</l>
					<l n="">Atque utinam Nilo pereat quae sacra tepente</l>
					<l n="">Misit matronis Inachis Ausoniis,</l>
					<l n="">Quae dea tam cupidos totiens divisit amantis!</l>
					<l n="">Quaecumque illa fuit, semper amara fuit.</l>
					<l n="">Tu certe Jovis occultis in amoribus, Iö,</l>
					<l n="">Sensisti, multas quid sit inire vias,</l>
					<l n="">Cum te jussit habere puellam cornua Juno,</l>
					<l n="">Et pecoris duro perdere verba sono.</l>
					<l n="">Ah quotiens quernis laesisti frondibus ora,</l>
					<l n="">Mansisti ut stabulis abdita, pasta, tuis!</l>
					<l n="">An, quoniam agrestem detraxit ab ore figuram</l>
					<l n="">Juppiter, idcirco facta superba dea es?</l>
					<l n="">An tibi non satis est fuscis Aegyptus alumnis?</l>
					<l n="">Cur tibi tam longa Roma petita via?</l>
					<l n="">Quidve tibi prodest viduas dormire puellas?</l>
					<l n="">Sed tibi, crede mihi, cornua rursus erunt;</l>
					<l n="">Aut nos e nostra te, saeva, fugabimus urbe.</l>
					<l n="">Cum Tiberi Nilo gratia nulla fuit.</l>
					<l n="">At tu, quae nostro nimium inplacata dolore es,</l>
					<l n="">Noctibus his vacui ter faciamus iter.</l>
					<l n="">Non audis, et verba sinis mea ludere, cum jam</l>
					<l n="">Flectant Icarii sidera tarda boves.</l>
					<l n="">Lenta bibis; mediae nequeunt te frangere noctes.</l>
					<l n="">An nondum est talos mittere lassa manus?</l>
					<l n="">Ah pereat, quicumque meracas repperit uvas,</l>
					<l n="">Conrupitque bonas nectare primus aquas!</l>
					<l n="">Icare, Cecropiis merito jugulate colonis,</l>
					<l n="">Pampineus, nosti, quam sit amarus odor.</l>
					<l n="">Tu quoque, o Eurytion, vino, Centaure, peristi,</l>
					<l n="">Nec non Ismario tu, Polypheme, mero.</l>
					<l n="">Vino forma perit, vino conrumpitur aetas,</l>
					<l n="">Vino saepe suum nescit amica virum.</l>
					<l n="">Me miserum! ut multo nihil est mutata Lyaeo!</l>
					<l n="">Jam bibe; formosa es; nil tibi vina nocent,</l>
					<l n="">Cum tua praependent demissae in pocula sertae,</l>
					<l n="">Et mea deducta carmina voce legis.</l>
					<l n="">Largius effuso madeat tibi mensa Falerno,</l>
					<l n="">Spumet et aurato mollius in calice.</l>
					<l n="">Nulla tamen lecto recipit se sola libenter;</l>
					<l n="">Est quiddam, quod vos quaerere cogat Amor.</l>
					<l n="">Semper in absentis felicior aestus amantes:</l>
					<l n="">Elevat adsiduos copia longa viros.</l>
				</div>

				<div type="poem" n="30">
					<l n="">Cur quisquam faciem dominae jam credat Amori?</l>
					<l n="">Sic erepta mihi paene puella mea est.</l>
					<l n="">Expertus dico, nemo est in amore fidelis;</l>
					<l n="">Formosam raro non sibi quisque petit.</l>
					<l n="">Polluit ille deus cognatos, solvit amicos,</l>
					<l n="">Et bene concordes tristia ad arma vocat.</l>
					<l n="">Hospes in hospitium Menelao venit adulter;</l>
					<l n="">Colchis et ignotum nonne secuta virum est?</l>
					<l n="">Lynceu, tune meam potuisti, perfide, curam</l>
					<l n="">Tangere? nonne tuae tum cecidere manus?</l>
					<l n="">Quid? si non constans illa et tam certa fuisset,</l>
					<l n="">Posses in tanto vivere flagitio?</l>
					<l n="">Tu mihi vel ferro pectus, vel perde veneno:</l>
					<l n="">A domina tantum te modo tolle mea.</l>
					<l n="">Te socium vitae, te corporis esse licebit;</l>
					<l n="">Te dominum admitto rebus, amice, meis:</l>
					<l n="">Lecto te solum, lecto te deprecor uno;</l>
					<l n="">Rivalem possum non ego ferre Jovem.</l>
					<l n="">Ipse meas solus, quod nil est, aemulor umbras,</l>
					<l n="">Stultus, quod stulto saepe timore tremo.</l>
					<l n="">Una tamen causa est, qua crimina tanta remitto,</l>
					<l n="">Errabant multo quod tua verba inero.</l>
					<l n="">Sed numquam vitae fallet me ruga severae:</l>
					<l n="">Omnes jam norunt, quam sit amare bonum.</l>
					<l n="">Lynceus ipse meus seros insanit amores;</l>
					<l n="">Solum te nostros laetor adire deos.</l>
					<l n="">Quid tua Socraticis tibi nunc sapientia libris</l>
					<l n="">Proderit, aut rerum dicere posse vias?</l>
					<l n="">Aut quid Lucreti prosunt tibi carmina lecta?</l>
					<l n="">Nil juvat in magno vester amore senex.</l>
					<l n="">Tu * satius memorem Musis imitere Philetam,</l>
					<l n="">Et non inflati somnia Callimachi.</l>
					<l n="">Nam, cursus licet Aetoli referas Acheloi,</l>
					<l n="">Fluxerit ut magno fractus amore liquor,</l>
					<l n="">Atque etiam ut Phrygio fallax Maeandria campo</l>
					<l n="">Errat et ipsa suas decipit unda vias,</l>
					<l n="">Qualis et Adrasti fuerit vocalis Arion,</l>
					<l n="">Tristia ad Archemori funera victor equus,</l>
					<l n="">Non magna Amphiaraëae prosunt tibi fata</l>
					<l n="">Quadrigae, aut Capanei grata ruina Jovi.</l>
					<l n="">Incipe jam angusto versus includere torno,</l>
					<l n="">Inque tuos ignis, dure poëta, veni;</l>
					<l n="">Desine et Aeschyleo conponere verba cothurno,</l>
					<l n="">Desine, et ad mollis membra resolve choros.</l>
					<l n="">Sed non ante gravi taurus succumbit aratro,</l>
					<l n="">Cornua quam validis haeserit in laqueis,</l>
					<l n="">Nec tu tam duros per te patieris amores;</l>
					<l n="">Trux tamen a nobis ante domandus eris.</l>
					<l n="">Tu non Antimachus, non tutior ibis Homerus;</l>
					<l n="">Despicit et magnos recta puella deos.</l>
					<l n="">Harum nulla solet rationem quaerere mundi,</l>
					<l n="">Nec cur fraternis Luna laboret equis,</l>
					<l n="">Nec si post Stygias aliquid restabit ad undas,</l>
					<l n="">Nec si consulto fulmina missa tonent.</l>
					<l n="">Aspice me, cui parva domi fortuna relicta est,</l>
					<l n="">Nullus et antiquo Marte triumphus avi,</l>
					<l n="">Ut regnem mixtas inter conviva puellas</l>
					<l n="">Hoc ego, quo tibi nunc elevor, ingenio.</l>
					<l n="">Me juvet hesternis positum languere corollis,</l>
					<l n="">Quem tetigit jactu certus ad ossa deus:</l>
					<l n="">Actia Virgilium custodis litora Phoebi,</l>
					<l n="">Caesaris et fortis dicere posse rates,</l>
					<l n="">Qui nunc Aeneae Trojani suscitat arma,</l>
					<l n="">Jactaque Lavinis moenia litoribus.</l>
					<l n="">Cedite Romani scriptores, cedite Graji;</l>
					<l n="">Nescio quid majus nascitur Iliade.</l>
					<l n="">Nec minor his animis, aut, si minor ore, canendo</l>
					<l n="">Anseris indocto carmine cessit olor,</l>
					<l n="">Tu canis umbrosi subter pineta Galaesi</l>
					<l n="">Thyrsin et adtritis Daphnin arundinibus,</l>
					<l n="">Utque decem possint conrumpere mala puellam,</l>
					<l n="">Missus et inpressis haedus ab uberibus.</l>
					<l n="">Felix, qui viles pomis mercaris amores!</l>
					<l n="">Huic, licet ingratae, Tityrus ipse canam.</l>
					<l n="">Felix intactum Corydon qui tentat Alexin</l>
					<l n="">Agricolae domini carpere delicias!</l>
					<l n="">Quamvis ille sua lassus requiescat avena,</l>
					<l n="">Laudatur facilis inter Hamadryadas.</l>
					<l n="">Tu canis Ascraei veteris praecepta poëtae,</l>
					<l n="">Quo seges in campo, quo viret uva jugo.</l>
					<l n="">Tale facis carmen, docta testudine quale</l>
					<l n="">Cynthius inpositis temperat articulis.</l>
					<l n="">Non tamen haec ulli venient ingrata legenti,</l>
					<l n="">Sive in amore rudis, sive peritus erit.</l>
					<l n="">Haec quoque perfecto ludebat Iasone Varro,</l>
					<l n="">Varro Leucadiae maxima flamma suae.</l>
					<l n="">Haec quoque lascivi cantarunt scripta Catulli,</l>
					<l n="">Lesbia quis ipsa notior est Helena.</l>
					<l n="">Haec etiam docti confessa est pagina Calvi,</l>
					<l n="">Cum caneret miserae funera Quinctiliae.</l>
					<l n="">Et modo formosa quam multa Lycoride Gallus</l>
					<l n="">Mortuus inferna volnera lavit aqua!</l>
					<l n="">Cynthia quin etiam versu celebrata Properti,</l>
					<l n="">Hos inter si me ponere Fama volet.</l>
				</div>
			</div>

			<div type="book" n="4">
				<div type="poem" n="1">
					<l n="">Callimachi Manes et Coi sacra Philetae,</l>
					<l n="">In vestrum, quaeso, me sinite ire nemus.</l>
					<l n="">Primus ego ingredior puro de fonte sacerdos</l>
					<l n="">Itala per Grajos orgia ferre choros.</l>
					<l n="">Dicite, quo pariter carmen tenuastis in antro,</l>
					<l n="">Quove pede ingressi? quamve bibistis aquam?</l>
					<l n="">Ah valeat, Phoebum quicumque moratur in armis!</l>
					<l n="">Exactus tenui pumice versus eat,</l>
					<l n="">Quo me Fama levat terra sublimis, et a me</l>
					<l n="">Nota coronatis Musa triumphat equis,</l>
					<l n="">Et mecum in curru parvi vectantur Amores,</l>
					<l n="">Scriptorumque meas turba secuta rotas.</l>
					<l n="">Quid frustra missis in me certatis habenis?</l>
					<l n="">Non datur ad Musas currere lata via.</l>
					<l n="">Multi, Roma, tuas laudes annalibus addent,</l>
					<l n="">Qui finem imperii Bactra futura canant:</l>
					<l n="">Sed, quod pace legas, opus hoc de monte Sororum</l>
					<l n="">Detulit intacta pagina nostra via.</l>
					<l n="">Mollia, Pegasides, vestro date serta poëtae:</l>
					<l n="">Non faciet capiti dura corona meo.</l>
					<l n="">At mihi quod vivo detraxerit invida turba,</l>
					<l n="">Post obitum duplici fenore reddet Honos.</l>
					<l n="">Omnia post obitum fingit majora vetustas;</l>
					<l n="">Majus ab exsequiis nomen in ora venit.</l>
					<l n="">Nam quis equo pulsas abiegno nosceret arces,</l>
					<l n="">Fluminaque Haemonio cominus isse viro,</l>
					<l n="">[Idaeum Simoënta, Jovis cunabula parvi,]</l>
					<l n="">Hectora ter campos, ter maculasse rotas?</l>
					<l n="">Deïphobumque Helenumque et Polydamanta et in armis</l>
					<l n="">Qualemcumque Parin vix sua nosset humus.</l>
					<l n="">Exiguo sermone fores nunc, Ilion, et tu</l>
					<l n="">Troja, bis Oetaei numine capta dei.</l>
					<l n="">Nec non ille tui casus memorator Homerus</l>
					<l n="">Posteritate suum crescere sensit opus.</l>
					<l n="">Meque inter seros laudabit Roma nepotes;</l>
					<l n="">Illum post cineres auguror ipse diem.</l>
					<l n="">Ne mea contemto lapis indicet ossa sepulcro,</l>
					<l n="">Provisum est, Lycio vota probante deo.</l>
					<l n="">Carminis interea nostri redeamus in orbem;</l>
					<l n="">Gaudeat in solito tacta puella sono.</l>
					<l n="">Orphea delinisse feras et concita dicunt</l>
					<l n="">Flumina Threïcia sustinuisse lyra.</l>
					<l n="">Saxa Cithaeronis Thebas agitata per artem</l>
					<l n="">Sponte sua in muri membra coisse ferunt.</l>
					<l n="">Quin etiam, Polypheme, fera Galatea sub Aetna</l>
					<l n="">Ad tua rorantis carmina flexit equos.</l>
					<l n="">Miremur, nobis et Baccho et Apolline dextro,</l>
					<l n="">Turba puellarum si mea verba colit?</l>
					<l n="">Quod non Taenariis domus est mihi fulta columnis,</l>
					<l n="">Nec camera auratas inter eburna trabes,</l>
					<l n="">Nec mea Phaeacas aequant pomaria silvas,</l>
					<l n="">Non operosa rigat Marcius antra liquor:</l>
					<l n="">At Musae comites, et carmina cara legenti,</l>
					<l n="">Et defessa choris Calliopea meis.</l>
					<l n="">Fortunata, meo si qua est celebrata libello!</l>
					<l n="">Carmina erunt formae tot monumenta tuae.</l>
					<l n="">Nam neque Pyramidum sumtus ad sidera ducti,</l>
					<l n="">Nec Jovis Elei caelum imitata domus,</l>
					<l n="">Nec Mausolei dives fortuna sepulcri</l>
					<l n="">Mortis ab extrema conditione vacant.</l>
					<l n="">Aut illis flamma aut imber subducet honores,</l>
					<l n="">Annorum aut ictu pondera victa ruent.</l>
					<l n="">At non ingenio quaesitum nomen ab aevo</l>
					<l n="">Excidet; ingenio stat sine morte decus.</l>
				</div>

				<div type="poem" n="2">
					<l n="">Visus eram molli recubans Heliconis in umbra,</l>
					<l n="">Bellerophontei qua fluit humor equi,</l>
					<l n="">Reges, Alba, tuos et regum facta tuorum</l>
					<l n="">Tantum operis nervis hiscere posse meis;</l>
					<l n="">Parvaque tam magnis admoram fontibus ora,</l>
					<l n="">Unde pater sitiens Ennius ante bibit,</l>
					<l n="">Et recinit Curios fratres et Horatia pila,</l>
					<l n="">Regiaque Aemilia vecta tropaea rate,</l>
					<l n="">Victricesque moras Fabii, pugnamque sinistram</l>
					<l n="">Cannensem et versos ad pia vota deos,</l>
					<l n="">Hannibalemque Laris Romana sede fugantis,</l>
					<l n="">Anseris et tutum voce fuisse Jovem:</l>
					<l n="">Cum me Castalia speculans ex arbore Phoebus</l>
					<l n="">Sic ait, aurata nixus ad antra lyra:</l>
					<l n="">Quid tibi cum tali, demens, est flumine? quis te</l>
					<l n="">Carminis heroi tangere jussit opus?</l>
					<l n="">Non hic ulla tibi speranda est fama, Properti:</l>
					<l n="">Mollia sunt parvis prata terenda rotis,</l>
					<l n="">Ut tuus in scamno jactetur saepe libellus,</l>
					<l n="">Quem legat exspectans sola puella virum.</l>
					<l n="">Cur tua praescripto sevecta est pagina gyro?</l>
					<l n="">Non est ingenii cumba gravanda tui.</l>
					<l n="">Alter remus aquas, alter tibi radat arenas;</l>
					<l n="">Tutus eris: medio maxima turba mari est.</l>
					<l n="">Dixerat, et plectro sedem mihi monstrat eburno,</l>
					<l n="">Qua nova muscoso semita facta solo.</l>
					<l n="">Hic erat adfixis viridis spelunca lapillis,</l>
					<l n="">Pendebantque cavis tympana pumicibus.</l>
					<l n="">Ergo hic Musarum et Sileni patris imago</l>
					<l n="">Fictilis, et calami, Pan Tegeaeë, tui;</l>
					<l n="">Et Veneris dominae volucres, mea turba, columbae</l>
					<l n="">Tinguunt Gorgoneo punica rostra lacu;</l>
					<l n="">Diversaeque novem sortitae rura puellae</l>
					<l n="">Exercent teneras in sua dona manus.</l>
					<l n="">Haec hederas legit in thyrsos, haec carmina nervis</l>
					<l n="">Aptat, at illa manu texit utraque rosam.</l>
					<l n="">E quarum numero me contigit una dearum;</l>
					<l n="">Ut reor a facie, Calliopea fuit:</l>
					<l n="">Contentus niveis semper vectabere cycnis,</l>
					<l n="">Nec te fortis equi ducet ad arma sonus.</l>
					<l n="">Nil tibi sit rauco praeconia classica cornu</l>
					<l n="">Flare, neque Aonium cingere Marte nemus,</l>
					<l n="">Aut quibus in campis Mariano praelia signo</l>
					<l n="">Stent, et Teutonicas Roma refringat opes,</l>
					<l n="">Barbarus aut Suevo perfusus sanguine Rhenus</l>
					<l n="">Saucia maerenti corpora vectet aqua.</l>
					<l n="">Quippe coronatos alienum ad limen amantis,</l>
					<l n="">Nocturnaeque canes ebria signa fugae,</l>
					<l n="">Ut per te clausas sciat excantare puellas,</l>
					<l n="">Qui volet austeros arte ferire viros.</l>
					<l n="">Talia Calliope, lymphisque a fonte petitis</l>
					<l n="">Ora Philetaea nostra rigavit aqua.</l>
				</div>

				<div type="poem" n="3">
					<l n="">Arma deus Caesar dites meditatur ad Indos,</l>
					<l n="">Et freta gemmiferi findere classe maris.</l>
					<l n="">Magna, viri, merces: parat ultima terra triumphos;</l>
					<l n="">Tigris et Euphrates sub sua jura fluent;</l>
					<l n="">Sera, sed Ausoniis veniet provincia virgis;</l>
					<l n="">Adsuescent Latio Partha tropaea Jovi.</l>
					<l n="">Ite, agite, expertae bello date lintea prorae,</l>
					<l n="">Et solitum armigeri ducite munus equi.</l>
					<l n="">Omina fausta cano: Crassos clademque piate;</l>
					<l n="">Ite, et Romanae consulite historiae.</l>
					<l n="">Mars pater et sacrae fatalia lumina Vestae,</l>
					<l n="">Ante meos obitus sit, precor, illa dies,</l>
					<l n="">Qua videam spoliis oneratos Caesaris axes,</l>
					<l n="">Ad volgi plausus saepe resistere equos,</l>
					<l n="">Inque sinu carae nixus spectare puellae</l>
					<l n="">Incipiam et titulis oppida capta legam,</l>
					<l n="">Tela fugacis equi, et braccati militis arcus,</l>
					<l n="">Et subter captos arma sedere duces.</l>
					<l n="">Ipsa tuam serva prolem Venus; hoc sit in aevom,</l>
					<l n="">Cernis ab Aenea quod superesse caput!</l>
					<l n="">Praeda sit haec illis, quorum meruere labores:</l>
					<l n="">Me sat erit Sacra plaudere posse Via.</l>
				</div>

				<div type="poem" n="4">
					<l n="">Pacis Amor deus est; pacem veneramur amantes:</l>
					<l n="">Sat mihi cum domina praelia dura mea.</l>
					<l n="">Nec tantum inviso pectus mihi carpitur auro,</l>
					<l n="">Nec bibat e gemma divite nostra sitis,</l>
					<l n="">Nec mihi mille jugis Campania pinguis aretur,</l>
					<l n="">Nec miser aera paro clade, Corinthe, tua.</l>
					<l n="">O prima infelix fingenti terra Prometheo!</l>
					<l n="">Ille parum cauti pectoris egit opus.</l>
					<l n="">Corpora disponens mentem non vidit in arte.</l>
					<l n="">Recta animi primum debuit esse via.</l>
					<l n="">Nunc maris in tantum vento jactamur, et hostem</l>
					<l n="">Quaerimus, atque armis nectimus arma nova.</l>
					<l n="">Haud ullas portabis opes Acherontis ad undas;</l>
					<l n="">Nudus ad infernas, stulte, vehere rates.</l>
					<l n="">Victor cum victis pariter miscebimur Indis;</l>
					<l n="">Consule cum Mario, capte Jugurtha, sedes;</l>
					<l n="">Lydus Dulichio non distat Croesus ab Iro.</l>
					<l n="">Optima mors, Parcae quae venit acta die.</l>
					<l n="">Me juvet in prima coluisse Helicona juventa,</l>
					<l n="">Musarumque choris inplicuisse manus;</l>
					<l n="">Me juvet et multo mentem vincire Lyaeo,</l>
					<l n="">Et caput in verna semper habere rosa.</l>
					<l n="">Atque ubi jam Venerem gravis interceperit aetas,</l>
					<l n="">Sparserit et nigras alba senecta comas,</l>
					<l n="">Tum mihi Naturae libeat perdiscere mores,</l>
					<l n="">Quis deus hanc mundi temperet arte domum;</l>
					<l n="">Qua venit exoriens, qua deficit, unde coactis</l>
					<l n="">Cornibus in plenum menstrua, Luna, redit;</l>
					<l n="">Unde salo superant venti; quid flamine captet</l>
					<l n="">Eurus, et in nubes unde perennis aqua;</l>
					<l n="">Si ventura dies, mundi quae subruat arcis;</l>
					<l n="">Purpureus pluvias cur bibit arcus aquas;</l>
					<l n="">Aut cur Perrhaebi tremuere cacumina Pindi,</l>
					<l n="">Solis et atratis luxerit orbis equis;</l>
					<l n="">Cur serus versare boves et plaustra Bootes;</l>
					<l n="">Pleïadum spisso cur coit igne chorus;</l>
					<l n="">Curve suos finis altum non exeat aequor,</l>
					<l n="">Plenus et in partis quattuor annus eat;</l>
					<l n="">Sub terris si jura deum et tormenta Gigantum;</l>
					<l n="">Tisiphones atro si furit angue caput;</l>
					<l n="">Aut Alcmaeoniae furiae aut jejunia Phinei;</l>
					<l n="">Num rota, num scopuli, num sitis inter aquas;</l>
					<l n="">Num tribus infernum custodit faucibus antrum</l>
					<l n="">Cerberus, et Tityo jugera pauca novem;</l>
					<l n="">An ficta in miseras descendit fabula gentis,</l>
					<l n="">Et timor haud ultra quam rogus esse potest.</l>
					<l n="">Exitus hic vitae superet mihi! vos, quibus arma</l>
					<l n="">Grata magis, Crassi signa referte domum.</l>
				</div>

				<div type="poem" n="5">
					<l n="">Dic mihi de nostra, quae sentis, vera puella;</l>
					<l n="">Sic tibi sint dominae, Lygdame, demta juga.</l>
					<l n="">Num me laetitia tumefactum fallis inani,</l>
					<l n="">Haec referens, quae me credere velle putas?</l>
					<l n="">[Omnis enim debet sine vanis esse relator,</l>
					<l n="">Majoremque metu servus habere fidem.]</l>
					<l n="">Nunc mihi, si qua tenes, ab origine dicere prima</l>
					<l n="">Incipe; suspensis auribus ista bibam.</l>
					<l n="">Siccine eam incomtis vidisti flere capillis?</l>
					<l n="">Illius ex oculis multa cadebat aqua?</l>
					<l n="">Nec speculum strato vidisti, Lygdame, lecto--</l>
					<l n="">Ornabat niveas, nullane gemma manus?--</l>
					<l n="">At maestam teneris vestem pendere lacertis,</l>
					<l n="">Scriniaque ad lecti clausa jacere pedes?</l>
					<l n="">Tristis erat domus, et tristes sua pensa ministrae</l>
					<l n="">Carpebant, medio nebat et ipsa loco,</l>
					<l n="">Humidaque inpressa siccabat lumina lana,</l>
					<l n="">Rettulit et querulo jurgia nostra sono?</l>
					<l n="">Haec te teste mihi promissa est, Lygdame, merces?</l>
					<l n="">Est poenae servo rumpere teste fidem.</l>
					<l n="">Ille potest nullo miseram me linquere facto!</l>
					<l n="">* Aequalem nulla dicere habere domo!</l>
					<l n="">Gaudet me vacuo solam tabescere lecto!</l>
					<l n="">Si placet, insultet, Lygdame, morte mea.</l>
					<l n="">Non me moribus illa, sed herbis inproba vicit.</l>
					<l n="">Staminea rhombi ducitur ille rota;</l>
					<l n="">Illum turgentis ranae portenta rubetae</l>
					<l n="">Et lecta ex structis ignibus essa trahunt,</l>
					<l n="">Et strigis inventae per busta jacentia plumae,</l>
					<l n="">Vinctaque funesto lanea vitta toro.</l>
					<l n="">Si non vana canunt, mea, Lygdame, somnia testor:</l>
					<l n="">Poena erit ante meos sera, sed ampla, pedes;</l>
					<l n="">Putris et in vacuo texetur aranea lecto;</l>
					<l n="">Noctibus illorum dormiet ipsa Venus.</l>
					<l n="">Quae tibi si veris animis est questa puella,</l>
					<l n="">Hac eadem rursus, Lygdame, curre via,</l>
					<l n="">Et mea cum multis lacrimis mandata reporta,</l>
					<l n="">Iram, non fraudes esse in amore meo,</l>
					<l n="">Me quoque consimili inpositum torquerier igni</l>
					<l n="">Jurabo, et bis sex integet esse dies.</l>
					<l n="">Quod mihi si tanto felix concordia bello</l>
					<l n="">Exstiterit, per me, Lygdame, liber eris.</l>
				</div>

				<div type="poem" n="6">
					<l n="">Ergo sollicitae tu causa, pecunia, vitae es;</l>
					<l n="">Per te inmaturum mortis adimus iter!</l>
					<l n="">Tu vitiis hominum crudelia pabula praebes;</l>
					<l n="">Semina curarum de capite orta tuo.</l>
					<l n="">Tu Paetum ad Pharios tendentem lintea portus</l>
					<l n="">Obruis insano terque quaterque mari.</l>
					<l n="">Nam dum te sequitur, primo miser excidit aevo,</l>
					<l n="">Et nova longinquis piscibus esca natat;</l>
					<l n="">Et mater non justa piae dare debita terrae,</l>
					<l n="">Nec pote cognatos inter humare rogos:</l>
					<l n="">Sed tua nunc volucres astant super ossa marinae;</l>
					<l n="">Nunc tibi pro tumulo Carpathium omne mare est.</l>
					<l n="">Infelix Aquilo, raptae timor Orithyiae,</l>
					<l n="">Quae spolia ex illo tanta fuere tibi?</l>
					<l n="">Aut quidnam fracta gaudes, Neptune, carina?</l>
					<l n="">Portabat sanctos alveus iste viros.</l>
					<l n="">Paete, quid aetatem numeras? quid cara natanti</l>
					<l n="">Mater in ore tibi est? non habet unda deos.</l>
					<l n="">Jam tibi nocturnis ad saxa ligata procellis</l>
					<l n="">Omnia detrito vincula fune cadunt.</l>
					<l n="">Sunt Agamemnonias testantia litora curas,</l>
					<l n="">Quae notat Argynni poena, minacis aquae.</l>
					<l n="">Hic juvene amisso classem non solvit Atrides,</l>
					<l n="">Pro qua mactata est Iphigenia mora.</l>
					<l n="">Reddite corpus humo positumque in gurgite, venti,</l>
					<l n="">Paetum; sponte tua, vilis arena, tegas;</l>
					<l n="">Et quotiens Paeti transibit nauta sepulcrum,</l>
					<l n="">Dicat: Et audaci tu timor esse potes.</l>
					<l n="">Ite, rates curvas et leti texite causas.</l>
					<l n="">Ista per humanas mors venit acta manus.</l>
					<l n="">Terra parum fuerat fatis: adjecimus undas;</l>
					<l n="">Fortunae miseras auximus arte vias.</l>
					<l n="">Ancora te teneat, quem non tenuere Penates?</l>
					<l n="">Quid meritum dicas, cui sua terra parum est?</l>
					<l n="">Ventorum est, quodcumque paras. haud ulla carina</l>
					<l n="">Consenuit; fallit portus et ipse fidem.</l>
					<l n="">Natura insidias pontum substravit avaris;</l>
					<l n="">Ut tibi succedat, vix semel esse potest.</l>
					<l n="">Saxa triumphalis fregere Capharea puppis,</l>
					<l n="">Naufraga cum vasto Graecia tracta salo est.</l>
					<l n="">Paullatim socium jacturam flevit Ulixes,</l>
					<l n="">In mare cui soliti non valuere doli.</l>
					<l n="">O si contentus patrio bove verteret agros,</l>
					<l n="">Verbaque duxisset pondus habere mea!</l>
					<l n="">Viveret ante suos dulcis conviva Penatis,</l>
					<l n="">Pauper, at in terra, nil ubi flere potis.</l>
					<l n="">Non tulit haec Paetus, stridorem audire procellae,</l>
					<l n="">Et duro teneras laedere fune manus,</l>
					<l n="">Sed Cnidio calamo aut Oricia terebintho,</l>
					<l n="">Et fultum pluma versicolore caput:</l>
					<l n="">Huic fluctus vivos radicitus abstulit unguis,</l>
					<l n="">Et miserum invita traxit hiatus aqua;</l>
					<l n="">Hunc parvo ferri vidit nox inproba ligno;</l>
					<l n="">Paetus ut occideret, tot coïere mala.</l>
					<l n="">Flens tamen extremis dedit haec mandata querelis,</l>
					<l n="">Cum moribunda niger clauderet ora liquor:</l>
					<l n="">Di maris, Aegaei quos sunt penes aequora, venti,</l>
					<l n="">Et quaecumque meum degravat unda caput,</l>
					<l n="">Quo rapitis miseros tenerae lanuginis annos?</l>
					<l n="">Adtulimus longas in freta vestra manus.</l>
					<l n="">Ah miser alcyonum scopulis, adfigar acutis;</l>
					<l n="">In me caeruleo fuscina sumta deo est.</l>
					<l n="">At saltem Italiae regionibus advehat aestus:</l>
					<l n="">Hoc de me, sat erit, si modo matris erit.</l>
					<l n="">Subtrahit haec fantem torta vertigine fluctus;</l>
					<l n="">Ultima quae Paeto voxque diesque fuit.</l>
					<l n="">O centum aequoreae Nereo genitore puellae,</l>
					<l n="">Et tu materno tacta dolore Theti,</l>
					<l n="">Vos decuit lasso subponere brachio mento;</l>
					<l n="">Non poterat vestras ille gravare manus.</l>
					<l n="">At tu, saeve Aquilo, numquam mea vela videbis;</l>
					<l n="">Ante fores dominae condar oportet iners.</l>
				</div>

				<div type="poem" n="7">
					<l n="">Dulcis ad hesternas fuerat mihi rixa lucernas,</l>
					<l n="">Vocis et insanae tot maledicta tuae.</l>
					<l n="">Cur furibunda mero mensam propellis, et in me</l>
					<l n="">Projicis insana cymbia plena manu?</l>
					<l n="">Tu vero nostros audax invade capillos,</l>
					<l n="">Et mea formosis unguibus ora nota;</l>
					<l n="">Tu minitare oculos subjecta exurere flamma;</l>
					<l n="">Fac mea rescisso pectora nuda sinu.</l>
					<l n="">Nimirum veri dantur mihi signa caloris;</l>
					<l n="">Nam sine amore gravi femina nulla dolet.</l>
					<l n="">Quae mulier rabida jactat convicia lingua,</l>
					<l n="">Et Veneris magnae volvitur ante pedes,</l>
					<l n="">Custodum et gregibus circum se stipat euntem,</l>
					<l n="">Seu sequitur medias, Maenas ut icta, vias,</l>
					<l n="">Seu timidam crebro dementia somnia terrent,</l>
					<l n="">Seu miseram in tabula picta puella movet,--</l>
					<l n="">His ego tormentis animi sum verus aruspex:</l>
					<l n="">Has didici certo saepe in amore notas.</l>
					<l n="">Non est certa fides, quam non injuria versat:</l>
					<l n="">Hostibus eveniat lenta puella meis!</l>
					<l n="">Inmorso aequales videant mea volnera collo;</l>
					<l n="">Me doceat livor mecum habuisse meam.</l>
					<l n="">Aut in amore dolere volo, aut audire dolentem;</l>
					<l n="">Sive meas lacrimas, sive videre tuas.</l>
					<l n="">[Tecta superciliis si quando verba remittis,</l>
					<l n="">Aut tua cum digitis scripta silenda notas.]</l>
					<l n="">Odi ego quos numquam pungunt suspiria somnos:</l>
					<l n="">Semper in irata pallidus esse velim.</l>
					<l n="">Dulcior ignis erat Paridi, cum Graja per arma</l>
					<l n="">Tyndaridi poterat gaudia ferre suae.</l>
					<l n="">Dum vincunt Danai, dum restat barbarus Hector,</l>
					<l n="">Ille Helenae in gremio maxima bella gerit.</l>
					<l n="">Aut tecum, aut pro te mihi cum rivalibus arma</l>
					<l n="">Semper erunt: in te pax mihi nulla placet.</l>
					<l n="">Gaude, quod nulla est aeque formosa; doleres,</l>
					<l n="">Si qua foret: nunc sis jure superba, licet.</l>
					<l n="">At tibi, qui nostro nexisti retia lecto,</l>
					<l n="">Sit socer aeternum, nec sine matre domus!</l>
					<l n="">Cui nunc si qua data est furandae copia noctis,</l>
					<l n="">Offensa illa mihi, non tibi amica dedit.</l>
				</div>

				<div type="poem" n="8">
					<l n="">Maecenas eques Etrusco de sanguine regum,</l>
					<l n="">Intra fortunam qui cupis esse tuam,</l>
					<l n="">Quid me scribendi tam vastum mittis in aequor?</l>
					<l n="">Non sunt apta meae grandia vela rati.</l>
					<l n="">Turpe est, quod nequeas, capiti conmittere pondus,</l>
					<l n="">Et pressum inflexo mox dare terga genu.</l>
					<l n="">Omnia non pariter rerum sunt omnibus apta,</l>
					<l n="">Fama nec ex aequo ducitur ulla jugo.</l>
					<l n="">Gloria Lysippo est animosa effingere signa:</l>
					<l n="">Exactis Calamis se mihi jactat equis.</l>
					<l n="">In Veneris tabula summam sibi ponit Apelles:</l>
					<l n="">Parrhasius parva vindicat arte jocum.</l>
					<l n="">Argumenta magis sunt Mentoris addita formae:</l>
					<l n="">At Myos exiguum flectit acanthus iter.</l>
					<l n="">[Phidiacus signo se Juppiter ornat eburno:]</l>
					<l n="">Praxitelen Paria vindicat urbe lapis.</l>
					<l n="">Est, quibus Eleae concurrit palma quadrigae:</l>
					<l n="">Est, quibus in celeres gloria nata pedes.</l>
					<l n="">Hic satus ad pacem: hic castrensibus utilis armis.</l>
					<l n="">Naturae sequitur semina quisque suae.</l>
					<l n="">At tua, Maecenas, vitae praecepta recepi,</l>
					<l n="">Cogor et exemplis te superare tuis.</l>
					<l n="">Cum tibi Romano dominas in honore securis</l>
					<l n="">Et liceat medio ponere jura foro,</l>
					<l n="">Vel tibi Medorum pugnacis ire per astus,</l>
					<l n="">Atque onerare tuam fixa per arma domum,</l>
					<l n="">Et tibi ad effeetum vires det Caesar, et omni</l>
					<l n="">Tempore tam faciles insinuentur opes,</l>
					<l n="">Parcis, et in tenuis humilem te conligis umbras;</l>
					<l n="">Velorum plenos subtrahis ipse sinus.</l>
					<l n="">Crede mihi, magnos aequabunt ista Camillos</l>
					<l n="">Judicia, et venies tu quoque in ora virum,</l>
					<l n="">Caesaris et famae vestigia juncta tenebis;</l>
					<l n="">Maecenatis erunt vera tropaea fides.</l>
					<l n="">Non ego velifera tumidum mare findo carina:</l>
					<l n="">Tuta sub exiguo flumine nostra mora est.</l>
					<l n="">Non flebo in cineres arcem sidisse paternos</l>
					<l n="">Cadmi, nec semper praelia clade pari;</l>
					<l n="">Nec referam Scaeas et Pergama Apollinis arcis,</l>
					<l n="">Et Danaum decimo vere redisse rates,</l>
					<l n="">Moenia cum Grajo Neptunia pressit aratro</l>
					<l n="">Victor Palladiae ligneus artis equus.</l>
					<l n="">Inter Callimachi sat erit placuisse libellos,</l>
					<l n="">Et cecinisse modis, Coë poëta, tuis.</l>
					<l n="">Haec urant pueros, haec urant scripta puellas;</l>
					<l n="">Meque deum clament, et mihi sacra ferant.</l>
					<l n="">Hoc mihi, Maecenas, laudis concedis et a te est,</l>
					<l n="">Quod ferar in partis ipse fuisse tuas.</l>
					<l n="">Te duce vel Jovis arma canam, caeloque minantem</l>
					<l n="">Coeum, et Phlegraeis Oromedonta jugis;</l>
					<l n="">Celsave Romanis decerpta Palatia tauris</l>
					<l n="">Ordiar, et caeso moenia firma Remo,</l>
					<l n="">Eductosque paris silvestri ex ubere reges;</l>
					<l n="">Crescet et ingenium sub tua jussa meum.</l>
					<l n="">Prosequar et currus utroque ab litore ovantis,</l>
					<l n="">Parthorum astutae tela remissa fugae,</l>
					<l n="">Claustraque Pelusi Romano subruta ferro,</l>
					<l n="">Antonique gravis in sua fata manus.</l>
					<l n="">Mollia tu coeptae fautor cape lora juventae,</l>
					<l n="">Dexteraque inmissis da mihi signa rotis.</l>
				</div>

				<div type="poem" n="9">
					<l n="">Mirabar, quidnam misissent mane Camenae,</l>
					<l n="">Ante meum stantes sole rubente torum.</l>
					<l n="">Natalis nostrae signum misere puellae,</l>
					<l n="">Et manibus faustos ter crepuere sonos.</l>
					<l n="">Transeat hic sine nube dies, stent aëre venti,</l>
					<l n="">Ponat et in sicco molliter unda minas.</l>
					<l n="">Aspiciam nullos hodierna luce dolentis,</l>
					<l n="">Et Niobae lacrimas subprimat ipse lapis.</l>
					<l n="">Alcyonum positis requiescant ora querelis;</l>
					<l n="">Increpet absumtum nec sua mater Ityn.</l>
					<l n="">Tuque, o cara mihi, felicibus edita pennis,</l>
					<l n="">Surge, et poscendos justa precare deos.</l>
					<l n="">Ac primum pura somnum tibi discute limpha,</l>
					<l n="">Et nitidas presso pollice finge comas.</l>
					<l n="">Dein, qua primum oculos cepisti veste Properti,</l>
					<l n="">Indue, nec vacuum flore relinque caput;</l>
					<l n="">Et pete, qua polles, ut sit tibi forma perennis,</l>
					<l n="">Inque meum semper stent tua regna caput.</l>
					<l n="">Inde coronatas ubi ture piaveris aras,</l>
					<l n="">Luxerit et tota flamma secunda domo,</l>
					<l n="">Sit mensae ratio, noxque inter pocula currat,</l>
					<l n="">Et crocino naris murrheus unguat onyx.</l>
					<l n="">Tibia nocturnis succumbat rauca choreis;</l>
					<l n="">Et sint nequitiae libera verba tuae;</l>
					<l n="">Dulciaque ingratos adimant convivia somnos;</l>
					<l n="">Publica vicinae perstrepat aura viae.</l>
					<l n="">Sit sors et nobis talorum interprete jactu,</l>
					<l n="">Quem gravibus penriis verberet ille Puer.</l>
					<l n="">Cum fuerit multis exacta trientibus hora,</l>
					<l n="">Noctis et instituet sacra ministra Venus,</l>
					<l n="">Annua solvamus thalamo sollemnia nostro,</l>
					<l n="">Natalisque tui ter peragamus iter.</l>
				</div>

				<div type="poem" n="10">
					<l n="">Quid mirare, meam ei versat femina vitam,</l>
					<l n="">Et trahit addictum sub sua jura virum,</l>
					<l n="">Criminaque ignavi capitis mihi turpia fingis,</l>
					<l n="">Quod nequeam fracto rumpere vincla jugo?</l>
					<l n="">Venturam melius praesagit navita noctem;</l>
					<l n="">Volneribus didicit miles habere metum:</l>
					<l n="">Ista ego praeterita jactavi verba juventa;</l>
					<l n="">Tu nunc exemplo disce timere meo.</l>
					<l n="">Colchis flagrantis adamantina sub juga tauros</l>
					<l n="">Egit, et armigera praelia sevit humo,</l>
					<l n="">Custodisque feros clausit serpentis hiatus,</l>
					<l n="">Iret ut Aesonias aurea lana domos.</l>
					<l n="">Ausa ferox ab equo contra obpugnare sagittis</l>
					<l n="">Maeotis Danaum Penthesilea rates,</l>
					<l n="">Aurea cui postquam nudavit cassida frontem,</l>
					<l n="">Vicit victorem candida forma virum.</l>
					<l n="">Omphale et in tantum formae processit honorem,</l>
					<l n="">Lydia Gygaeo tincta puella lacu,</l>
					<l n="">Ut, qui pacato statuisset in orbe columnas,</l>
					<l n="">Tam dura traheret mollia pensa manu.</l>
					<l n="">Persarum statuit Babylona Semiramis urbem,</l>
					<l n="">Ut solidum cocto tolleret aggere opus,</l>
					<l n="">Et duo in adversum missi per moenia currus</l>
					<l n="">Ne possent tacto stringere ab axe latus;</l>
					<l n="">Duxit et Euphraten medium, qua condidit arcis,</l>
					<l n="">Jussit et inperio subdere Bactra caput.</l>
					<l n="">Nam quid ego heroas, quid raptem in crimina divos?</l>
					<l n="">Juppiter infamat seque suamque domum.</l>
					<l n="">Quid? modo quae nostris obprobria vexerat armis</l>
					<l n="">Et famulos inter femina trita suos</l>
					<l n="">Conjugi et obsceni pretium Romana poposcit</l>
					<l n="">Moenia et addictos in sua regna patres!</l>
					<l n="">Noxia Alexandrea, dolis aptissima tellus,</l>
					<l n="">Et totiens nostro Memphi cruenta malo,</l>
					<l n="">Tris ubi Pompejo detraxit arena triumphos,</l>
					<l n="">Una Philippeo sanguine adusta nota.</l>
					<l n="">Issent Phlegraeo melius tibi funera campo,</l>
					<l n="">Vel tua si socero colla daturus eras.</l>
					<l n="">Scilicet incesti meretrix regina Canopi--</l>
					<l n="">Tollet nulla dies hanc tibi, Roma, notam--</l>
					<l n="">Ausa Jovi nostro latrantem obponere Anubim,</l>
					<l n="">Et Tiberim Nili cogere ferre minas,</l>
					<l n="">Romanamque tubam crepitanti pellere sistro,</l>
					<l n="">Baridos et contis rostra Liburna sequi,</l>
					<l n="">Foedaque Tarpejo conopia tendere saxo,</l>
					<l n="">Jura dare et statuas inter et arma Mari!</l>
					<l n="">Nunc ubi Scipiadae classes, ubi signa Camilli,</l>
					<l n="">Aut modo Pompeja Bospore capte manu,</l>
					<l n="">Quid nunc Tarquinii fractas juvat esse securis,</l>
					<l n="">Nomine quem simili vita superba notat?</l>
					<l n="">Si mulier patienda fuit? cape, Roma, triumphum,</l>
					<l n="">Et longam Augusto salva precare diem!</l>
					<l n="">Fugisti tamen in timidi vaga flumina Nili;</l>
					<l n="">Accepere tuae Romula vincla manus.</l>
					<l n="">Brachia spectavi sacris admorsa colubris,</l>
					<l n="">Et trahere occultum membra soporis iter.</l>
					<l n="">Non haec, Roma, fuit tanto tibi cive verenda,</l>
					<l n="">Nec ducis adsiduo lingua sepulta mero.</l>
					<l n="">Septem urbs alta jugis, toto quae praesidet orbi,</l>
					<l n="">Femineas timuit territa Marte minas!</l>
					<l n="">Hannibalis spolia et victi [monumenta] Syphacis;</l>
					<l n="">Et Pyrrhi ad nostros gloria fracta pedes;</l>
					<l n="">Curtius expletis statuit monumenta lacunis</l>
					<l n="">Ac Decius misso praelia rupit equo;</l>
					<l n="">Coclitis abscissos testatur semita pontis;</l>
					<l n="">Est, cui cognomen corvus habere dedit.</l>
					<l n="">Haec di condiderunt, haec di quoque moenia servant:</l>
					<l n="">Vix timeat, salvo Caesare, Roma Jovem.</l>
					<l n="">Leucadius versas acies memorabit Apollo.</l>
					<l n="">Tantum operis belli sustulit una dies.</l>
					<l n="">At tu, sive petes portus, seu, navita, linques,</l>
					<l n="">Caesaris in toto sis memor Iönio.</l>
				</div>

				<div type="poem" n="11">
					<l n="">Postume, plorantem potuisti linquere Gallam.</l>
					<l n="">Miles et Augusti fortia signa sequi?</l>
					<l n="">Tantine ulla fuit spoliati gloria Parthi,</l>
					<l n="">Ne faceres, Galla multa rogante tua?</l>
					<l n="">Si fas est, omnes pariter pereatis avari,</l>
					<l n="">Et quisquis fido praetulit arma toro!</l>
					<l n="">Tu tamen injecta tectus, vesane, lacerna</l>
					<l n="">Potabis galea fessus Araxis aquam.</l>
					<l n="">Illa quidem interea fama tabescet inani,</l>
					<l n="">Haec tua ne virtus fiat amara tibi,</l>
					<l n="">Neve tua Medae laetentur caede sagittae,</l>
					<l n="">Ferreus aurato neu cataphractus equo,</l>
					<l n="">Neve aliquid de te flendum referatur in urna.</l>
					<l n="">Sic redeunt, illis qui cecidere locis.</l>
					<l n="">Ter quater in casta felix, o Postume, Galla;</l>
					<l n="">Moribus his alia conjuge dignus eras.</l>
					<l n="">Quid faciet nullo munita puella timore,</l>
					<l n="">Cum sit luxuriae Roma magistra suae?</l>
					<l n="">Sed securus eas. Gallam non munera vincent,</l>
					<l n="">Duritiaeque tuae non erit illa memor.</l>
					<l n="">Nam quocumque die salvom te fata remittent,</l>
					<l n="">Pendebit collo Galla pudica tuo.</l>
					<l n="">Postumus alter erit miranda conjuge Ulixes.</l>
					<l n="">Non illi longae tot nocuere morae,</l>
					<l n="">Castra decem annorum, et Ciconum manus, Ismara capta,</l>
					<l n="">Exustaeque tuae mox, Polypheme, genae,</l>
					<l n="">Et Circae fraudes, lotosque herbaeque tenaces,</l>
					<l n="">Scyllaque et alternas scissa Charybdis aquas,</l>
					<l n="">Lampeties Ithacis verubus mugisse juvencos,--</l>
					<l n="">Paverat hos Phoebo filia Lampetie--</l>
					<l n="">Et thalamum Aeaeae flentis fugisse puellae,</l>
					<l n="">Totque hiemis noctis, totque natasse dies,</l>
					<l n="">Nigrantisque domos animarum intrasse silentum,</l>
					<l n="">Sirenum surdo remige adisse lacus,</l>
					<l n="">Et veteres arcus leto renovasse procorum,</l>
					<l n="">Errorisque sui sic statuisse modum.</l>
					<l n="">Nec frustra, quia casta domi persederat uxor.</l>
					<l n="">Vincet Penelopes Aelia Galla fidem.</l>
				</div>

				<div type="poem" n="12">
					<l n="">Quaeritis, unde avidis nox sit pretiosa puellis,</l>
					<l n="">Et Venere exhaustae damna querantur opes.</l>
					<l n="">Certa quidem tantis causa et manifesta ruinis:</l>
					<l n="">Luxuriae nimium libera facta via est.</l>
					<l n="">Inda cavis aurum mittit formica metallis,</l>
					<l n="">Et venit e rubro concha Erycina salo,</l>
					<l n="">Et Tyrus ostrinos praebet Cadmea colores,</l>
					<l n="">Cinnamon et multi pastor odoris Arabs.</l>
					<l n="">Haec etiam clausas expugnant arma pudicas,</l>
					<l n="">Quaeque terunt fastus, Icarioti, tuos.</l>
					<l n="">Matrona incedit census induta nepotum,</l>
					<l n="">Et spolia obprobrii nostra per ora trahit.</l>
					<l n="">Nulla est poscendi, nulla est reverentia dandi;</l>
					<l n="">Et, si qua est, pretio tollitur ipsa mora.</l>
					<l n="">Felix Eois lex funeris una maritis,</l>
					<l n="">Quos Aurora suis rubra colorat equis.</l>
					<l n="">Namque ubi mortifero jacta est fax ultima lecto,</l>
					<l n="">Uxorum fusis stat pia turba comis,</l>
					<l n="">Et certamen habent leti, quae viva sequatur</l>
					<l n="">Conjugium; pudor est, non licuisse mori.</l>
					<l n="">Ardent victrices, et flammae pectora praebent,</l>
					<l n="">Inponuntque suis ora perusta viris.</l>
					<l n="">Hic genus infidum nuptarum: hic nulla puella</l>
					<l n="">Nec fida Euadne nec pia Penelope.</l>
					<l n="">Felix agrestum quondam pacata juventus,</l>
					<l n="">Divitiae quorum messis et arbor erant.</l>
					<l n="">Illis munus erat decussa Cydonia ramo</l>
					<l n="">Et dare puniceis plena canistra rubis,</l>
					<l n="">Nunc violas tondere manu, nunc mixta referre</l>
					<l n="">Lilia vimineos lucida per calathos,</l>
					<l n="">Et portare suis vestitas frondibus uvas,</l>
					<l n="">Aut variam plumae versicoloris avem.</l>
					<l n="">His tum blanditiis furtiva per antra puellae</l>
					<l n="">Oscula silvicolis emta dedere viris.</l>
					<l n="">Hinnulei pellis totos operibat amantis,</l>
					<l n="">Altaque nativo creverat herba toro,</l>
					<l n="">Pinus et incumbens latas circumdabat umbras,</l>
					<l n="">Nec fuerat nudas poena videre deas,</l>
					<l n="">Corniger inque dies vacuam pastoris in aulam</l>
					<l n="">Dux aries saturas ipse reduxit oves,</l>
					<l n="">Dique deaeque omnes, quibus est tutela per agros,</l>
					<l n="">Praebebant vestris verba benigna focis:</l>
					<l n="">ET LEPOREM, QUICUMQUE VENDIS, VENABERIS, HOSPES,</l>
					<l n="">ET SI FORTE MEO TRAMITE QUAERIS AVEM;</l>
					<l n="">ET ME PANA TIBI COMITEM DE RUPE VOCATO,</l>
					<l n="">SIVE PETES CALAMO PRAEMIA, SIVE CANE.</l>
					<l n="">At nunc desertis cessant sacraria lucis:</l>
					<l n="">Aurum omnes victa jam pietate colunt.</l>
					<l n="">Auro pulsa fides; auro venalia jura;</l>
					<l n="">Aurum lex sequitur, mox sine lege pudor.</l>
					<l n="">Torrida sacrilegum testantur limina Brennum,</l>
					<l n="">Dum petit intonsi Pythia regna dei;</l>
					<l n="">At mons laurigero concussus vertice diras</l>
					<l n="">Gallica Parnasus sparsit in ora nivis.</l>
					<l n="">Te scelus accepto Thracis Polymestoris auro</l>
					<l n="">Nutrit in hospitio non, Polydore, pio.</l>
					<l n="">Tu quoque ut auratos gereres, Eriphyla, lacertos,</l>
					<l n="">Dilabsis nusquam est Amphiaraus equis.</l>
					<l n="">Proloquar, atque utinam patriae sim vanus aruspex:</l>
					<l n="">Frangitur ipsa suis Roma superba bonis.</l>
					<l n="">Certa loquor, sed nulla fides; neque enim Ilia quondam</l>
					<l n="">Verax Pergameis Maenas habenda malis.</l>
					<l n="">Sola Parin Phrygiae fatum conponere, sola</l>
					<l n="">Fallacem patriae serpere dixit equum.</l>
					<l n="">Ille furor patriae fuit utilis, ille parenti;</l>
					<l n="">Experta est veros inrita lingua deos.</l>
				</div>

				<div type="poem" n="13">
					<l n="">Multa tuae, Sparte, miramur jura palaestrae,</l>
					<l n="">Sed mage virginei tot bona gymnasii,</l>
					<l n="">Quod non infamis exercet corpore ludos</l>
					<l n="">Inter luctantis nuda puella viros,</l>
					<l n="">Cum pila velocis fallit per brachia jactus,</l>
					<l n="">Increpat et versi clavis adunca trochi,</l>
					<l n="">Pulverulentaque ad extremas stat femina metas,</l>
					<l n="">Et patitur duro volnera pancratio,</l>
					<l n="">Nunc ligat ad caestum gaudentia brachia loris,</l>
					<l n="">Missile nunc disci pondus in orbe rotat,</l>
					<l n="">Gyrum pulsat equis, niveum latus ense revincit,</l>
					<l n="">Virgineumque cavo protegit aere caput;</l>
					<l n="">Qualis Amazonidum nudatis bellica mammis</l>
					<l n="">Thermodontiacis turba, lavatur, aquis,</l>
					<l n="">Et modo Taygeti, crinis aspersa pruina,</l>
					<l n="">Sectatur patrios per juga longa canes.</l>
					<l n="">Qualis et Eurotae Pollux et Castor arenis,</l>
					<l n="">Hic victor pugnis, ille futurus equis,</l>
					<l n="">Interque hos Helene nudis capere arma papillis</l>
					<l n="">Fertur, nec fratres erubuisse deos.</l>
					<l n="">Lex igitur Spartana vetat secedere amantis,</l>
					<l n="">Et licet in triviis ad latus esse suae;</l>
					<l n="">Nec timor, aut ulla est clausae tutela puellae,</l>
					<l n="">Nec gravis austeri poena cavenda viri.</l>
					<l n="">Nullo praemisso, de rebus tute loquaris</l>
					<l n="">Ipse tuis: longae nulla repulsa morae.</l>
					<l n="">Non Tyriae vestes errantia lumina fallunt,</l>
					<l n="">Est neque odoratae cura molesta comae.</l>
					<l n="">At nostra ingenti vadit circumdata turba,</l>
					<l n="">Nec digitum angusta est inseruisse via.</l>
					<l n="">Nec quae sint facies, nec quae sint verba rogandi,</l>
					<l n="">Invenias: caecum versat amator iter.</l>
					<l n="">Quod si jura fores pugnasque imitata Laconum,</l>
					<l n="">Carior hoc esses tu mihi, Roma, bono.</l>
				</div>

				<div type="poem" n="14">
					<l n="">Sic ego non ullos jam norim in amore tumultus,</l>
					<l n="">Nec veniat sine te nox vigilanda mihi!</l>
					<l n="">Ut mihi praetextae pudor est velatus amictu,</l>
					<l n="">Et data libertas noscere amoris iter,</l>
					<l n="">Illa rudis animos per noctis conscia primas</l>
					<l n="">Inbuit heu nullis capta Lycinna datis.</l>
					<l n="">Tertius, haud multo minus est, cum ducitur annus;</l>
					<l n="">Vix memini nobis verba coisse decem.</l>
					<l n="">Cuncta tuus sepelivit amor, nec femina post te</l>
					<l n="">Ulla dedit collo dulcia vincla meo.</l>
					<l n="">Testis erat Dirce, tam vero crimine saeva,</l>
					<l n="">Nycteos Antiopen adcubuisse Lyco.</l>
					<l n="">Ah quotiens pulchros ussit regina capillos,</l>
					<l n="">Molliaque inmitis fixit in ora manus!</l>
					<l n="">Ah quotiens famulam pensis oneravit iniquis,</l>
					<l n="">Et caput in dura ponere jussit humo!</l>
					<l n="">Saepe illam inmundis passa est habitare tenebris,</l>
					<l n="">Vilem jejunae saepe negavit aquam.</l>
					<l n="">Juppiter, Antiopae nusquam succurris habenti</l>
					<l n="">Tot mala? conrumpit dura catena manus.</l>
					<l n="">Si deus es, tibi turpe tuam servire puellam.</l>
					<l n="">Invocat Antiope quem nisi vincta Jovem?</l>
					<l n="">Sola tamen, quaecumque aderant in corpore vires,</l>
					<l n="">Regalis manicas rupit utraque manu.</l>
					<l n="">Inde Cithaeronis timido pede currit in arcis.</l>
					<l n="">Nox erat, et sparso triste cubile gelu.</l>
					<l n="">Saepe vago Asopi sonitu permota fluentis</l>
					<l n="">Credebat dominae pone venire pedes;</l>
					<l n="">Et durum Zethum, et lacrimis Amphiona mollem</l>
					<l n="">Experta est stabulis mater abacta suis.</l>
					<l n="">Ac, veluti magnos cum ponunt aequora motus,</l>
					<l n="">Eurus ubi adverso desinit ire Noto,</l>
					<l n="">Litore sic tacito sonitus rarescit arenae;</l>
					<l n="">Sic cadit inflexo labsa puella genu.</l>
					<l n="">Sera, tamen pietas, natis est cognitus error.</l>
					<l n="">Digne Jovis natos qui tueare senex,</l>
					<l n="">Tu reddis pueris matrem, puerique trahendam</l>
					<l n="">Vinxerunt Dircen sub trucis ora bovis.</l>
					<l n="">Antiope, cognosce Jovem: tibi gloria Dirce</l>
					<l n="">Ducitur, in multis mortem habitura locis.</l>
					<l n="">Prata cruentantur leto, victorque canebat</l>
					<l n="">Paeana Amphion rupe, Aracynthe, tua.</l>
					<l n="">At tu non meritam parcas vexare Lycinnam;</l>
					<l n="">Nescit vestra ruens ira referre pedem.</l>
					<l n="">Fabula nulla tuas de nobis concitet auris:</l>
					<l n="">Te solam et lignis funeris ustus amem.</l>
				</div>

				<div type="poem" n="15">
					<l n="">Nox media, et dominae mihi venit epistola nostrae;</l>
					<l n="">Tibure me nulla jussit adesse mora,</l>
					<l n="">Candida qua geminas ostendunt culmina turris,</l>
					<l n="">Et cadit in patulos lympha Aniena lacus.</l>
					<l n="">Quid faciam? obductis conmittam mene tenebris,</l>
					<l n="">Ut timeam audacis in mea membra manus?</l>
					<l n="">At, si distulero haec nostro mandata timore,</l>
					<l n="">Nocturno fletus saevior hoste mihi.</l>
					<l n="">Peccaram semel, et totum sum pulsus in annum;</l>
					<l n="">In me mansuetas non habet illa manus.</l>
					<l n="">Nec tamen est quisquam, sacros qui laedat amantis,</l>
					<l n="">Scironis media scilicet ire via.</l>
					<l n="">Quisquis amator erit, Scythicis licet ambulet oris;</l>
					<l n="">Nemo adeo, ut noceat, barbarus esse volet.</l>
					<l n="">Luna ministrat iter; demonstrant astra salebras;</l>
					<l n="">Ipse Amor accensas praecutit ante facis;</l>
					<l n="">Saeva canum rabies morsus avertit hiantes:</l>
					<l n="">Huic generi quovis tempore tuta via est.</l>
					<l n="">Sanguine tam parvo quis enim spargatur amantis</l>
					<l n="">Inprobus? et cursus fit comes ipsa Venus.</l>
					<l n="">Quod si certa meos sequerentur funera casus,</l>
					<l n="">Talis mors pretio vel sit emenda mihi.</l>
					<l n="">Adferet haec unguenta mihi, sertisque sepulcrum</l>
					<l n="">Ornabit, custos ad mea busta sedens.</l>
					<l n="">Di faciant, mea ne terra locet ossa frequenti,</l>
					<l n="">Qua facit adsiduo tramite volgus iter!</l>
					<l n="">Post mortem tumuli sic infamantur amantum:</l>
					<l n="">Me tegat arborea devia terra coma,</l>
					<l n="">Aut humer ignotae cumulis vallatus arenae.</l>
					<l n="">Non juvat in media nomen habere via.</l>
				</div>

				<div type="poem" n="16">
					<l n="">Nunc, o Bacche, tuis humiles advolvimur aris;</l>
					<l n="">Da mihi bacchato vela secunda, pater.</l>
					<l n="">Tu potes insanae Veneris conpescere fastus,</l>
					<l n="">Curarumque tuo fit medicina mero.</l>
					<l n="">Per te junguntur, per te solvuntur amantes:</l>
					<l n="">Tu vitium ex animo dilue, Bacche, meo.</l>
					<l n="">Te quoque enim non esse rudem testatur in astris</l>
					<l n="">Lyncibus ad caelum vecta Ariadna tuis.</l>
					<l n="">Hoc mihi, quod veteres custodit in ossibus ignis,</l>
					<l n="">Funera sanabunt, aut tua vina, malum.</l>
					<l n="">Semper enim vacuos nox sobria torquet amantis,</l>
					<l n="">Spesque timorque animum versat utroque meum.</l>
					<l n="">Quod si, Bacche, tuis per fervida tempora donis</l>
					<l n="">Arcessitus erit somnus in ossa mea,</l>
					<l n="">Ipse seram vitis, pangamque ex ordine collis,</l>
					<l n="">Quos carpant nullae, me vigilante, ferae,</l>
					<l n="">Dummodo purpureo spument mihi dolia musto,</l>
					<l n="">Et nova pressantis inquinet uva pedes.</l>
					<l n="">Quod superest vitae, per te et tua cornua, vivam,</l>
					<l n="">Virtutisque tuae, Bacche, poëta ferar.</l>
					<l n="">Dicam ego maternos Aetnaeo fulmine partus,</l>
					<l n="">Indica Nysaeis arma fugata choris,</l>
					<l n="">Vesanumque nova nequidquam in vite Lycurgum,</l>
					<l n="">Pentheos in triplicis funera grata greges,</l>
					<l n="">Curvaque Tyrrhenos delphinum corpora nautas</l>
					<l n="">In vada pampinea desiluisse rate,</l>
					<l n="">Et tibi per mediam bene olentia flumina Naxon,</l>
					<l n="">Unde tuum potant Naxia turba merum.</l>
					<l n="">Candida laxatis onerato colla corumbis</l>
					<l n="">Cinget Bassaricas Lydia mitra comas.</l>
					<l n="">Levis odorato cervix manabit olivo;</l>
					<l n="">Et feries nudos veste fluente pedes.</l>
					<l n="">Mollia Dircaeae pulsabunt cymbala Thebae;</l>
					<l n="">Capripedes calamo Panes hiante canent.</l>
					<l n="">Vertice turrigero juxta dea magna Cybebe</l>
					<l n="">Tundet ad Idaeos tympana rauca choros.</l>
					<l n="">Ante fores templi crater antistitis auro</l>
					<l n="">Libatum fundens in tua sacra merum.</l>
					<l n="">Haec ego, non humili, referam, memoranda cothurno,</l>
					<l n="">Qualis Pindarico spiritus ore tonat.</l>
					<l n="">Tu modo servitio vacuum me siste superbo,</l>
					<l n="">Atque hoc sollicitum vince sopore caput.</l>
				</div>

				<div type="poem" n="17">
					<l n="">Clausus ab umbroso qua ludit pontus Averno,</l>
					<l n="">Fumida Bajarum stagna tepentis aquae,</l>
					<l n="">Qua jacet et Trojae tubicen Misenus arena,</l>
					<l n="">Et sonat Herculeo structa labore via,</l>
					<l n="">Hic, ubi, mortalis dextra cum quaereret urbis,</l>
					<l n="">Cymbala Thebano concrepuere deo,</l>
					<l n="">At nunc invisae magno cum crimine Bajae,</l>
					<l n="">Quis deus in vestra constitit hostis aqua?</l>
					<l n="">His pressus Stygias voltum demersit in undas,</l>
					<l n="">Errat et in vestro, spiritus, Ille, lacu.</l>
					<l n="">Quid genus, aut virtus, aut optuma profuit illi</l>
					<l n="">Mater, et amplexum Caesaris esse focos,</l>
					<l n="">Aut modo tam pleno fluitantia vela theatro,</l>
					<l n="">Et per maternas omnia gesta manus?</l>
					<l n="">Occidit, et misero steterat vigesimus annus.</l>
					<l n="">Tot bona tam parvo clausit in orbe dies.</l>
					<l n="">I nunc, tolle animos, et tecum finge triumphos,</l>
					<l n="">Stantiaque in plausum tota theatra juvent;</l>
					<l n="">Attalicas supera vestis, atque omnia magnis</l>
					<l n="">Gemmea sint ludis: ignibus usta dabis.</l>
					<l n="">Sed tamen hoc omnes; hoc primus et ultimus ordo.</l>
					<l n="">Est mala, sed cunctis ista terenda via est.</l>
					<l n="">Exoranda canis tria sunt latrantia colla;</l>
					<l n="">Scandenda est torvi publica cumba senis.</l>
					<l n="">Ille licet ferro cautus se condat et aere:</l>
					<l n="">Mors tamen inclusum protrahit inde caput.</l>
					<l n="">Nirea non facies, non vis exemit Achillen,</l>
					<l n="">Croesum aut, Pactoli quas parit humor, opes.</l>
					<l n="">Hic olim ignaros luctus populavit Achivos,</l>
					<l n="">Atridae magno cum stetit altus amor.</l>
					<l n="">At tibi, nauta, pias hominum qui trajicis umbras,</l>
					<l n="">Hoc animae portent corpus inane suae:</l>
					<l n="">Qua Siculae victor telluris Claudius et qua</l>
					<l n="">Caesar, ab humana cessit in astra via.</l>
				</div>

				<div type="poem" n="18">
					<l n="">Objicitur totiens a te mihi nostra libido:</l>
					<l n="">Crede mihi, vobis imperat ista magis.</l>
					<l n="">Vos, ubi contemti rupistis frena pudoris,</l>
					<l n="">Nescitis captae mentis habere modum.</l>
					<l n="">Flamma per incensas citius sedetur aristas.</l>
					<l n="">Fluminaque ad fontis sint reditura caput,</l>
					<l n="">Et placidum Syrtes portum et bona litora nautis</l>
					<l n="">Praebeat hospitio saeva Malea suo,</l>
					<l n="">Quam possit vestros quisquam reprehendere cursus,</l>
					<l n="">Et rapidae stimulos frangere nequitiae.</l>
					<l n="">Testis, Cretaei fastus quae passa juvenci</l>
					<l n="">Induit abiegnae cornua falsa bovis;</l>
					<l n="">Testis Thessalico flagrans Salmonis Enipeo,</l>
					<l n="">Quae voluit liquido tota subire deo.</l>
					<l n="">Crimen et illa fuit patria succensa senecta</l>
					<l n="">Arboris in frondes condita Myrrha novae.</l>
					<l n="">Nam quid Medeae referam quo tempore matris</l>
					<l n="">Iram natorum caede piavit Amor?</l>
					<l n="">Quidve Clytaemnestra, propter quam tota Mycenis</l>
					<l n="">Infamis stupro stat Pelopea domus,</l>
					<l n="">Tuque o Minoa venum data, Scylla, figura,</l>
					<l n="">Tondens purpurea regna paterna coma?</l>
					<l n="">Hanc igitur dotem virgo desponderat hosti!</l>
					<l n="">Nise, tuas portas fraude reclusit Amor.</l>
					<l n="">At vos, innuptae, felicius urite taedas:</l>
					<l n="">Pendet Cretaea tracta puella rate.</l>
					<l n="">Non tamen inmerito Minos sedet arbiter Orci.</l>
					<l n="">Victor erat quamvis, aequus in hoste fuit.</l>
				</div>

				<div type="poem" n="19">
					<l n="">Credis eum jam posse tuae meminisse figurae,</l>
					<l n="">Vidisti a lecto quem dare vela tuo?</l>
					<l n="">Durus, qui lucro potuit mutare puellam!</l>
					<l n="">Tantisne in lacrimis Africa grata fuit?</l>
					<l n="">At tu, stulta, deos, tu fingis inania vera?</l>
					<l n="">Forsitan ille alio pectus amore terit.</l>
					<l n="">Est tibi forma potens, sunt castae Palladis artes,</l>
					<l n="">Splendidaque a docto fama refulget avo.</l>
					<l n="">Fortunata domus, modo sit tibi fidus amicus.</l>
					<l n="">Fidus ero; in nostros curre, puella, toros.</l>
				</div>

				<div type="poem" n="20">
					<l n="">Nox mihi prima venit. primae date tempora noctis:</l>
					<l n="">Longius in primo, Luna, morare toro,</l>
					<l n="">Tuque o, qui aestivos spatiosius exigis ignis,</l>
					<l n="">Phoebe, moraturae contrahe lucis iter.</l>
					<l n="">Quam multae ante meis cedent sermonibus horae,</l>
					<l n="">Dulcia quam nobis concitet arma Venus!</l>
					<l n="">Foedera sunt ponenda prius, signandaque jura,</l>
					<l n="">Et scribenda mihi lex in amore novo.</l>
					<l n="">Haec Amor ipse suo constringet pignera signo;</l>
					<l n="">Testis sidereae tota corona deae.</l>
					<l n="">Namque, ubi non certo vincitur foedere lectus,</l>
					<l n="">Non habet ultores nox vigilanda deos,</l>
					<l n="">Et quibus inposuit, solvit mox vincla, libido:</l>
					<l n="">Contineant nobis omina prima fidem.</l>
					<l n="">Ergo, qui pactas in foedera ruperit aras,</l>
					<l n="">Pollueritque novo sacra marita toro,</l>
					<l n="">Illi sint, quicumque solent, in amore dolores,</l>
					<l n="">Et caput argutae praebeat historiae:</l>
					<l n="">Nec flenti dominae patefiant nocte fenestrae;</l>
					<l n="">Semper amet, fructu semper amoris egens.</l>
				</div>

				<div type="poem" n="21">
					<l n="">Magnum iter ad doctas proficisci cogor Athenas,</l>
					<l n="">Ut me longa gravi solvat amore via.</l>
					<l n="">Crescit enim adsidue spectando cura puellae;</l>
					<l n="">Ipse alimenta sibi maxima praebet amor.</l>
					<l n="">Omnia sunt tentata mihi, quacumque fugari</l>
					<l n="">Possit: at ex omni me premit ille deus.</l>
					<l n="">Vix tamen aut semel admittit, cum saepe negavit;</l>
					<l n="">Seu venit, extremo dormit amicta toro.</l>
					<l n="">Unum erit auxilium: mutatis Cynthia terris</l>
					<l n="">Quantum oculis, animo tam procul ibit amor.</l>
					<l n="">Nunc agite, o socii, propellite in aequora navem,</l>
					<l n="">Remorumque pares ducite sorte vices,</l>
					<l n="">Jungiteque extremo felicia lintea malo;</l>
					<l n="">Jam liquidum nautis aura secundat iter.</l>
					<l n="">Romanae turres et vos valeatis amici,</l>
					<l n="">Qualiscumque mihi tuque puella vale.</l>
					<l n="">Ergo ego nunc rudis Hadriaci vehar aequoris hospes,</l>
					<l n="">Cogar et undisonos nunc prece adire deos.</l>
					<l n="">Deinde per Ionium vectus cum fessa Lechaeo</l>
					<l n="">Sedarit placida vela phaselus aqua,</l>
					<l n="">Quod superest, sufferte pedes, properate laborem,</l>
					<l n="">Isthmos qua terris arcet utrumque mare.</l>
					<l n="">Inde ubi Piraei capient mea lintea portus,</l>
					<l n="">Scandam ego Theseae brachia longa viae.</l>
					<l n="">[Illic vel stadiis animum emendare Platonis</l>
					<l n="">Incipiam, aut hortis, dux Epicure, tuis.]</l>
					<l n="">Persequar aut studium linguae, Demosthenis arma,</l>
					<l n="">Librorumque, tuos, docte Menandre, sales;</l>
					<l n="">Aut certe tabulae capient mea lumina pictae,</l>
					<l n="">Sive ebore exactae, seu magis aere manus.</l>
					<l n="">Aut spatia annorum, aut longa intervalla profundi,</l>
					<l n="">Lenibunt tacito volnera nostra sinu.</l>
					<l n="">Seu moriar, fato, non turpi fractus amore;</l>
					<l n="">Atque erit illa mihi mortis honesta dies.</l>
				</div>

				<div type="poem" n="22">
					<l n="">Frigida tam multos placuit tibi Cyzicus annos,</l>
					<l n="">Tulle, Propontiaca qua fluit Isthmos aqua;</l>
					<l n="">Dindymus, et sacrae fabricata juvenca Cybebes,</l>
					<l n="">Raptorisque tulit qua via Ditis equos,</l>
					<l n="">Si te forte juvant, Helles Athamantidos urbes,</l>
					<l n="">Nec desiderio, Tulle, movere meo.</l>
					<l n="">Tu licet aspicias caelum omne Atlanta gerentem,</l>
					<l n="">Sectaque Persea Phorcidos ora manu,</l>
					<l n="">Geryonae stabula, et luctantum in pulvere signa</l>
					<l n="">Herculis Antaeique, Hesperidumque choros,</l>
					<l n="">Tuque tuo Colchum propellas remige Phasin,</l>
					<l n="">Peliacaeque trabis totum iter ipse legas,</l>
					<l n="">Qua rudis Argoa natat inter saxa columba</l>
					<l n="">In faciem prorae pinus adacta novae,</l>
					<l n="">Et si, qua Ortygiae visenda est ora Caystri,</l>
					<l n="">Et qua septenas temperat unda vias:</l>
					<l n="">Omnia Romanae cedent miracula terrae.</l>
					<l n="">Natura hic posuit, quidquid ubique fuit.</l>
					<l n="">Armis apta magis tellus, quam commoda noxae,</l>
					<l n="">Famam, Roma, tuae non pudet historiae.</l>
					<l n="">Nam, quantum ferro, tantum pietate potentes</l>
					<l n="">Stamus; victricis temperat ira manus.</l>
					<l n="">Hic Anio Tiburne fluis, Clitumnus ab Umbro,</l>
					<l n="">Tramite, et aeternum Marcius humor opus.</l>
					<l n="">Albanus lacus et socia Nemorensis ab unda,</l>
					<l n="">Potaque Pollucis limpha salubris equo.</l>
					<l n="">At non squamoso labuntur ventre cerastae,</l>
					<l n="">Itala portentas nec furit unda novis;</l>
					<l n="">Non hic Andromedes resonant pro matre catenae,</l>
					<l n="">Nec tremis Ausonias, Phoebe fugate, dapes,</l>
					<l n="">Nec cuiquam absentes arserunt in caput ignes,</l>
					<l n="">Exitium nato matre movente suo;</l>
					<l n="">Penthea non saevae venantur in arbore Bacchae;</l>
					<l n="">Nec solvit Danaas subdita cerva ratis;</l>
					<l n="">Cornua nec valuit curvare in pellice Juno,</l>
					<l n="">Aut faciem turpi dedecorare bove,</l>
					<l n="">Arboreasve cruces Sinis, et non hospita Grajis</l>
					<l n="">Saxa, et curvatas in sua fata trabes.</l>
					<l n="">Haec tibi, Tulle, parens, haec est pulcherrima sedes;</l>
					<l n="">Hic tibi pro digna gente petendus honos;</l>
					<l n="">Hic tibi ad eloquium cives, hic ampla nepotum</l>
					<l n="">Spes, et venturae conjugis aptus amor.</l>
				</div>

				<div type="poem" n="23">
					<l n="">Ergo tam doctae nobis periere tabellae,</l>
					<l n="">Scripta quibus pariter tot periere bona!</l>
					<l n="">Has quondam nostris manibus detriverat usus,</l>
					<l n="">Qui non signatas jussit habere fidem.</l>
					<l n="">Illae jam sine me norant placare puellam,</l>
					<l n="">Et quaedam sine me verba diserta loqui.</l>
					<l n="">Non illas fixum caras effecerat aurum:</l>
					<l n="">Vulgari buxo sordida cera fuit.</l>
					<l n="">Qualescumque mihi semper mansere fideles,</l>
					<l n="">Semper et effectus promeruere bonos.</l>
					<l n="">Forsitan haec illis fuerant mandata tabellis:</l>
					<l n="">Irascor, quoniam es, lente, moratus heri.</l>
					<l n="">An tibi nescio quae visa est formosior? an tu</l>
					<l n="">Non bene de nobis crimina ficta jacis?</l>
					<l n="">Aut dixit: Venies hodie, cessabimus una;</l>
					<l n="">Hospitium tota nocte paravit Amor.</l>
					<l n="">Et quaecumque volens reperit non stulta puella,</l>
					<l n="">Garrula cum blandis dicitur hora dolis.</l>
					<l n="">Me miserum! his aliquis rationem scribit avarus,</l>
					<l n="">Et ponit duras inter ephemeridas.</l>
					<l n="">Quas si quis mihi rettulerit, donabitur auro.</l>
					<l n="">Quis pro divitiis ligna retenta velit?</l>
					<l n="">I puer, et citus haec aliqua propone columna;</l>
					<l n="">Et dominum Esquiliis scribe habitare tuum.</l>
				</div>

				<div type="poem" n="24">
					<l n="">Falsa est ista tuae, mulier, fiducia formae,</l>
					<l n="">Olim oculis nimium facta superba meis.</l>
					<l n="">Noster amor talis tribuit tibi, Cynthia, laudes.</l>
					<l n="">Versibus insignem te pudet esse meis.</l>
					<l n="">Mixtam te varia laudavi saepe figura,</l>
					<l n="">Ut, quod non esses, esse putaret amor;</l>
					<l n="">Et color est totiens roseo conlatus Eoo,</l>
					<l n="">Cum tibi quaesitus candor in ore foret.</l>
					<l n="">Quod mihi non patrii poterant avertere amici,</l>
					<l n="">Eluere aut vasto Thessala saga mari.</l>
					<l n="">Haec ego, non ferro, non igne coactus, et ipsa</l>
					<l n="">Naufragus Aegaea vera fatebar aqua.</l>
					<l n="">Conreptus saevo Veneris torrebar aheno;</l>
					<l n="">Vinctus eram versas in mea terga manus.</l>
					<l n="">Ecce coronatae portum tetigere carinae,</l>
					<l n="">Trajectae Syrtes, ancora jacta mihi est.</l>
					<l n="">Nunc demum vasto fessi resipiscimus aestu,</l>
					<l n="">Volneraque ad sanum nunc coïere mea.</l>
					<l n="">Mens bona, si qua dea es, tua me in sacraria dono.</l>
					<l n="">Exciderint surdo tot mea vota Jovi.</l>
					<l n="">Risus eram positis inter convivia mensis,</l>
					<l n="">Et de me poterat quilibet esse loquax.</l>
					<l n="">Quinque tibi potui servire fideliter annos:</l>
					<l n="">Ungue meam morso saepe querere fidem.</l>
					<l n="">Nil moveor lacrimis: ista sum captus ab arte.</l>
					<l n="">Semper ab insidiis, Cynthia, flere soles.</l>
					<l n="">Flebo ego discedens, sed fletum injuria vincit:</l>
					<l n="">Tu bene conveniens non sinis ire jugum.</l>
					<l n="">Limina jam nostris valeant lacrimantia verbis,</l>
					<l n="">Nec tamen irata janua fracta manu.</l>
					<l n="">At te celatis aetas gravis urgueat annis,</l>
					<l n="">Et veniat formae ruga sinistra tuae;</l>
					<l n="">Vellere tum cupias albos a stirpe capillos,</l>
					<l n="">Ah speculo rugas increpitante tibi,</l>
					<l n="">Exclusa inque vicem fastus patiare superbos,</l>
					<l n="">Et quae fecisti, facta queraris anus.</l>
					<l n="">Has tibi fatalis cecinit mea pagina diras.</l>
					<l n="">Eventum formae disce timere tuae.</l>
				</div>
			</div>

			<div type="book" n="5">
				<div type="poem" n="1">
					<l n="">Hoc, quodcumque vides, hospes, qua maxima Roma est,</l>
					<l n="">Ante Phrygem Aenean collis et herba fuit;</l>
					<l n="">Atque ubi Navali stant sacra Palatia Phoebo,</l>
					<l n="">Euandri profugae concubuere boves.</l>

					<l n="">Fictilibus crevere deis haec attrea templa;</l>
					<l n="">Nec fuit obprobrio facta sine arte casa;</l>
					<l n="">Tarpejusque pater nuda de rupe tonabat</l>

					<l n="">Et Tiberis nostris advena bubus erat</l>

					<l n="">Qua Gradibus domus ista Remi se sustulit, olim</l>
					<l n="">Unus erat fratrum maxima regna focus.</l>

					<l n="">Curia, praetexto quae nunc nitet alta senatu,</l>
					<l n="">Pellitos habuit rustica corda patres.</l>
					<l n="">Buccina cogebat priscos ad verba Quirites;</l>
					<l n="">Centum illi in prato saepe senatus erat.</l>
					<l n="">Nec sinuosa cavo pendebant vela theatro;</l>
					<l n="">Pulpita sollemnis non oluere crocos.</l>

					<l n="">Nulli cura fuit externos quaerere divos,</l>
					<l n="">Cum tremeret patrio pendula turba sacro</l>

					<l n="">Annuaque adcenso celebrare Palilia foeno,</l>
					<l n="">Qualia nunc curto lustra novantur equo.</l>

					<l n="">Vesta coronatis pauper gaudebat asellis;</l>
					<l n="">Ducebant macrae vilia sacra boves.</l>
					<l n="">Pauca saginati lustrabant conpita porci;</l>
					<l n="">Pastor et ad calamos exta litabat ovis.</l>
					<l n="">Verbera pellitus saetosa movebat arator,</l>
					<l n="">Unde licens Fabius sacra Lupercus habet.</l>

					<l n="">Nec rudis infestis miles radiabat in armis:</l>
					<l n="">Miscebant usta praelia nuda sude.</l>
					<l n="">Prima galeritus posuit praetoria Lucmo</l>

					<l n="">Magnaque pars Tatio rerum erat inter ovis</l>

					<l n="">Hinc Tities Ramnesque viri Luceresque coloni,</l>
					<l n="">Quattuor hinc albos Romulus egit equos.</l>
					<l n="">Quippe suburbanae parva eminus urbe Bovillae,</l>
					<l n="">Et, qui nunc nulli, maxima turba Gabi,</l>
					<l n="">Et stetit Alba potens, albae suis omine nata,</l>
					<l n="">Hac, ubi Fidenas longe erat ire vias.</l>
					<l n="">Nil patrium, nisi nomen, habet Romanus alumnus;</l>
					<l n="">Sanguinis altricem non pudet esse lupam.</l>

					<l n="">Huc melius profugos misisti, Troja, Penatis.</l>
					<l n="">O quali vecta est Dardana puppis ave!</l>
					<l n="">Jam bene spondebant tunc omina, quod nihil illos</l>
					<l n="">Laeserat abiegni venter apertus equi,</l>
					<l n="">Cum pater in gnati trepidus cervice pependit,</l>
					<l n="">Et verita est humeros utere flamma pios.</l>
					<l n="">Tunc animi venere Deci, Brutique secures,</l>
					<l n="">Vexit et ipsa sui Caesaris arma Venus.</l>
					<l n="">Arma resurgentis portans victricia Trojae,</l>
					<l n="">Felix terra tuos cepit, Iüle, deos;</l>
					<l n="">Si modo Avernalis tremulae cortina Sibyllae</l>
					<l n="">Dixit Aventino rura pianda Remo,</l>
					<l n="">Aut si Pergameae sero rata carmina vatis</l>
					<l n="">Longaevom ad Priami vera fuere caput:</l>
					<l n="">Vertite equum, Danai! male vincitis. Ilia tellus</l>
					<l n="">Vivet, et huic cineri Juppiter arma dabit.</l>

					<l n="">Optima nutricum nostris, lupa Martia, rebus,</l>
					<l n="">Qualia creverunt moenia lacte tuo!</l>
					<l n="">Moenia namque pio conor disponere versu.</l>
					<l n="">Hei mihi, quod nostro parvus in ore sonus!</l>
					<l n="">Sed tamen exiguo quodcumque e pectore rivi</l>
					<l n="">Fluxerit, hoc patriae serviet omne meae,</l>
					<l n="">Ennius hirsuta cingat sua dicta corona:</l>
					<l n="">Mi folia ex hedera porrige, Bacche, tua;</l>
					<l n="">Ut nostris tumefacta superbiat Umbria dictis,</l>
					<l n="">Umbria Romani patria Callimachi.</l>
					<l n="">Scandentis si quis cernet de vallibus arcis,</l>
					<l n="">Ingenio muros aestimet ille meo.</l>
					<l n="">Roma, fave, tibi surgit opus. date candida, cives,</l>
					<l n="">Omina; et inceptis dextera cantet avis.</l>
					<l n="">Sacra diesque canam et cognomina prisca locorum;</l>
					<l n="">Has meus ad metas sudet oportet equus.</l>

					<l n="">Quo ruis inprudens, vage, dicere fata, Properti?</l>
					<l n="">Non sunt ah dextro condita fila colo.</l>
					<l n="">Arcessis Latium, cantas: aversus Apollo,</l>
					<l n="">Poscis ab invita verba pigenda lyra.</l>
					<l n="">Certa feram certis auctoribus, aut ego vates</l>
					<l n="">Nescius aerata signa movere pila.</l>
					<l n="">Me creat Archytae suboles Babylonius Horops</l>
					<l n="">Horon et a proavo ducta Conone domus.</l>
					<l n="">Di mihi sunt testes non degenerasse propinquos,</l>
					<l n="">Inque meis libris nil prius esse fide.</l>
					<l n="">Nunc pretium fecere deos, et fallitur auro</l>
					<l n="">Juppiter, obliquae signa iterata rotae</l>

					<l n="">Felicesque Jovis stellas Martisque rapacis,</l>
					<l n="">Et grave Saturni sidus in omne caput;</l>
					<l n="">Quid moveant Pisces animosaque signa Leonis,</l>
					<l n="">Lotus et flesperia quid Capricornus aqua.</l>

					<l n="">Dicam: Troja cades, et Troïa Roma resurges;</l>
					<l n="">Et maris et terrae longa sepulcra canam.</l>

					<l n="">Dixi ego, cum geminos produceret Arria natos,--</l>
					<l n="">Illa dabat natis arma vetante deo--,</l>
					<l n="">Non posse ad patrios sua pila referre Penatis:</l>
					<l n="">Nempe meam firmant nunc duo busta fidem.</l>
					<l n="">Quippe Lupercus, equi dum saucia protegit ora,</l>
					<l n="">Heu sibi prolapso non bene cavit equo:</l>
					<l n="">Gallus at, in castris dum credita signa tuetur,</l>
					<l n="">Concidit ante aquilae signa cruenta suae;--</l>
					<l n="">Fatales pueri, duo funera, matris avarae.</l>
					<l n="">Vera, sed invito, configit ista fides.</l>
					<l n="">Idem ego, cum Cinarae traheret Lucina dolores,</l>
					<l n="">Et facerent uteri pondera lenta moram,</l>
					<l n="">Junoni votum facite inpetrabile, dixi:</l>
					<l n="">Illa parit; libris est data palma meis.</l>
					<l n="">Hoc neque arenosum Libyae Jovis explicat antrum,</l>
					<l n="">Aut sibi conmissos fibra locuta deos,</l>
					<l n="">Aut si quis motas cornicis senserit alas,</l>
					<l n="">Umbrave quae magicis mortua prodit aquis..</l>
					<l n="">Aspicienda via est caeli, verusque per astra</l>
					<l n="">Trames, et ab zonis quinque petenda fides.</l>
					<l n="">Exemplum grave erit Calchas, namque Aulide solvit</l>
					<l n="">Ille bene haerentis ad pia saxa rates;</l>
					<l n="">Idem Agamemnoniae ferrum cervice puellae</l>
					<l n="">Tinxit, et Atrides vela cruenta dedit:</l>
					<l n="">Nec rediere tamen Danai. tu diruta fletum</l>
					<l n="">Subprime, et Euboïcos respice, Troja, sinus.</l>
					<l n="">Nauplius ultores sub noctem porrigit ignis,</l>
					<l n="">Et natat exuviis Graecia pressa suis.</l>

					<l n="">Iliade victor, rape nunc et dilige vatem,</l>
					<l n="">Quam vetat avelli veste Minerva sua.</l>

					<l n="">Hactenus historiae: nunc ad tua devehar astra.</l>
					<l n="">Incipe tu lacrimis aequus adesse novis.</l>
					<l n="">Umbria te notis antiqua penatibus edit,--</l>
					<l n="">Mentior? an patriae tangitur ora tuae?--</l>
					<l n="">Qua nebulosa cavo rorat Mevania campo,</l>
					<l n="">Et lacus aestivis intepet Umber aquis,</l>
					<l n="">Scandentisque arcis consurgit vertice murus,</l>
					<l n="">Murus ab ingenio notior ille tuo.</l>

					<l n="">Ossaque legisti non illa aetate legenda</l>
					<l n="">Patris, et in tenuis cogeris ipse Laris.</l>
					<l n="">Nam tua cum multi versarent rura juvenci,</l>
					<l n="">Abstulit excultas pertica tristis opes.</l>
					<l n="">Mox ubi bulla rudi dimissa est aurea collo,</l>
					<l n="">Matris et ante deos libera sumta toga,</l>
					<l n="">Tum tibi pauca suo de carmine dictat Apollo,</l>
					<l n="">Et vetat insano verba tonare foro.</l>

					<l n="">At tu finge elegos, fallax opus,--haec tua castra--</l>
					<l n="">Scribat ut exemplo caetera turba tuo.</l>
					<l n="">Militiam Veneris blandis patiere sub armis,</l>
					<l n="">Et Veneris pueris utilis hostis eris.</l>
					<l n="">Nam tibi victricis, quascumque labore parasti,</l>
					<l n="">Eludet palmas una puella tuas;</l>
					<l n="">Et bene cum fixum mento decusseris uncum,--</l>
					<l n="">Nil erit hoc,--rostro te premet ansa suo.</l>
					<l n="">Illius arbitrio noctem lucemque videbis;</l>
					<l n="">Gutta quoque ex oculis non nisi jussa cadet.</l>
					<l n="">Nec mille excubiae, nec te signata juvabunt</l>
					<l n="">Limina: persuasae fallere rima sat est.</l>

					<l n="">Nunc tua vel mediis puppis luctetur in undis,</l>
					<l n="">Vel licet armatis hostis inermis eas,</l>
					<l n="">Vel tremefacta cavo tellus diducat hiatu:</l>
					<l n="">Octipedis Cancri terga sinistra time.</l>
				</div>

				<div type="poem" n="2">
					<l n="">Quid mirare meas tot in uno corpore formas?</l>
					<l n="">Accipe Vertumni signa paterna dei.</l>
					<l n="">Tuscus ego, et Tuscis orior: nec poenitet inter</l>
					<l n="">Praelia Volsanos deseruisse focos.</l>
					<l n="">Haec me turba juvat; nec templo laetor eburno:</l>
					<l n="">Romanum satis est posse videre forum.</l>
					<l n="">Hac quondam Tiberinus iter faciebat; et ajunt</l>
					<l n="">Remorum auditos per vada pulsa sonos:</l>
					<l n="">At postquam ille suis tantum concessit alumnis,</l>
					<l n="">Vertumnus verso dicor ab amne deus.</l>

					<l n="">Seu, quia vertentis fructum praecepimus anni,</l>
					<l n="">Vertumni rursus credidit esse sacrum.</l>
					<l n="">Prima mihi variat liventibus uva racemis,</l>
					<l n="">Et coma lactenti spicea fruge tumet.</l>
					<l n="">Hic dulcis cerasos, hic auctumnalia pruna</l>
					<l n="">Cernis, et aestivo mora rubere die.</l>
					<l n="">Insitor hic solvit pomosa vota corona,</l>
					<l n="">Cum pirus invito stipite mala tulit.</l>

					<l n="">Mendax fama noces: alius mihi nominis index.</l>
					<l n="">De se narranti tu modo crede deo.</l>
					<l n="">Opportuna mea est cunctis natura figuris.</l>
					<l n="">In quamcumque voles, verte: decorus ero.</l>

					<l n="">Indue me Cois: fiam non dura puella;</l>
					<l n="">Meque virum sumpta quis neget esse toga?</l>
					<l n="">Da falcem, et torto frontem mihi conprime foeno:</l>
					<l n="">Jurabis nostra gramina secta manu.</l>
					<l n="">Arma tuli quondam, et, memini, laudabar in illis;</l>
					<l n="">Corbis in inposito pondere messor eram.</l>

					<l n="">Sobrius ad litis: at cum est inposta corona,</l>
					<l n="">Clamabis capiti vina subisse meo.</l>

					<l n="">Cinge caput mitra: speciem furabor Iacchi;</l>
					<l n="">Furabor Phoebi, si modo plectra dabis.</l>
					<l n="">Cassibus inpositis venor: sed arundine sumta</l>
					<l n="">Faunus plumoso sum deus aucupio.</l>

					<l n="">Est etiam aurigae species Vertumnus, et ejus,</l>
					<l n="">Trajicit alterno qui, leve pondus, equo.</l>
					<l n="">Suppetat hoc, piscis calamo praedabor; et ibo</l>
					<l n="">Mundus demissis institor in tunicis.</l>

					<l n="">Pastor ego et baculum possum rurale vel idem</l>
					<l n="">Sirpiculis medio pulvere ferre rosam.</l>

					<l n="">Nam quid ego adjiciam, de quo mihi maxima cura est?</l>
					<l n="">Hortorum in manibus dona probata meis.</l>
					<l n="">Caeruleus cucumis tumidoque cucurbita ventre</l>
					<l n="">Me notat, et junco brassica vincta levi;</l>
					<l n="">Nec flos ullus hiat pratis, quin ille decenter</l>
					<l n="">Inpositus fronti langueat ante meae.</l>

					<l n="">At mihi, quod formas unus vertebar in omnis,</l>
					<l n="">Nomen ab eventu patria lingua dedit.</l>
					<l n="">Et tu, Roma, meis tribuisti praemia Tuscis,</l>
					<l n="">Unde hodie vicus nomina Tuscus habet,</l>
					<l n="">Tempore quo sociis venit Lucumonius armis,</l>
					<l n="">Atque Sabina feri contudit arma Tati.</l>
					<l n="">Vidi ego labentis acies et tela caduca,</l>
					<l n="">Atque hostis turpi terga dedisse fugae.</l>
					<l n="">Sed facias, divom sator, ut Romana per aevom</l>
					<l n="">Transeat ante meos turba togata pedes.</l>

					<l n="">Sex superant versus;--te, qui ad vadimonia curris,</l>
					<l n="">Non moror--; haec spatiis ultima meta meis.</l>
					<l n="">STIPES ACERNUS ERAM, PROPERANTI FALCE DOLATUS,</l>
					<l n="">ANTE NUMAM GRATA PAUPER IN URBE DEUS.</l>
					<l n="">AT TIBI, MAMURI, FORMAE CAELATOR AHENAE,</l>
					<l n="">TELLUS ARTIFICIS NE TERAT OSCA MANUS,</l>
					<l n="">QUI ME TAM DOCILIS POTUISTI FUNDERE IN USUS.</l>
					<l n="">UNUM OPUS EST, OPERI NON DATUR UNUS HON0S.</l>
				</div>

				<div type="poem" n="3">
					<l n="">Haec Arethusa suo mittit mandata Lycotae,</l>
					<l n="">Cum totiens absis, si potes esse meus.</l>
					<l n="">Si qua tamen tibi lecturo pars oblita deerit,</l>
					<l n="">Haec erit e lacrimis facta litura meis;</l>
					<l n="">Aut si qua incerto fallet te littera tractu,</l>
					<l n="">Signa meae dextrae jam morientis erunt.</l>
					<l n="">Te modo viderunt iteratos Bactra per ortus,</l>
					<l n="">Te modo munito Sericus hostis equo,</l>
					<l n="">Hibernique Getae, pictoque Britannia curru,</l>
					<l n="">Ustus et Eoa decolor Indus aqua.</l>
					<l n="">Haecne marita fides? hae pactae sunt mihi noctes,</l>
					<l n="">Cum rudis urguenti brachia victa dedi?</l>
					<l n="">Quae mihi deductae fax omen praetulit, illa</l>
					<l n="">Traxit ab everso lumina nigra rogo;</l>
					<l n="">Et Stygio sum sparsa lacu; nec recta capillis</l>
					<l n="">Vitta data est; nubsi non comitante deo.</l>
					<l n="">Omnibus heu portis pendent mea noxia vota;</l>
					<l n="">Texitur haec castris quarta lacerna tuis.</l>
					<l n="">Occidat, inmerita qui carpsit ab arbore vallum,</l>
					<l n="">Et struxit querulas rauca per ossa tubas,</l>
					<l n="">Dignior obliquo funem qui torqueat Ocno,</l>
					<l n="">Aeternusque tuam pascat, aselle, famem.</l>
					<l n="">Dic mihi, num teneros urit lorica lacertos?</l>
					<l n="">Num gravis inbellis adterit hasta manus?</l>
					<l n="">Haec noceant potius, quam dentibus ulla puella</l>
					<l n="">Det mihi plorandas per tua colla notas.</l>
					<l n="">Diceris et macie voltum tenuasse; sed opto,</l>
					<l n="">E desiderio sit color ille meo.</l>
					<l n="">At mihi cum noctis induxit Vesper amaras,</l>
					<l n="">Si qua relicta jacent, osculor arma tua.</l>
					<l n="">Tum queror in toto non sidere pallia lecto,</l>
					<l n="">Lucis et auctores non dare carmen avis.</l>
					<l n="">Noctibus hibernis castrensia pensa laboro,</l>
					<l n="">Et Tyria in radios vellera secta suos.</l>
					<l n="">Et disco, qua parte fluat vincendus Araxes,</l>
					<l n="">Quot sine aqua Parthus milia currat equus,</l>
					<l n="">Cogor et e tabula pictos ediscere mundos,</l>
					<l n="">Qualis et haec docti sit positura dei;</l>
					<l n="">Quae tellus sit lenta gelu, quae putris ab aestu,</l>
					<l n="">Ventus in Italiam qui bene vela ferat.</l>
					<l n="">Adsidet una soror, curis et pallida nutrix</l>
					<l n="">Pejerat hiberni temporis esse moras.</l>
					<l n="">Felix Hippolyte! nuda tulit arma papilla,</l>
					<l n="">Et texit galea barbara molle caput.</l>
					<l n="">Romanis utinam patuissent castra puellis!</l>
					<l n="">Essem militiae sarcina fida tuae;</l>
					<l n="">Nec me tardarent Scythiae juga, cum Pater altas</l>
					<l n="">Arctoo in glaciem frigore nectit aquas.</l>
					<l n="">Omnis amor magnus, sed aperto in conjuge major;</l>
					<l n="">Hanc Venus, ut vivat, ventilat ipsa facem.</l>
					<l n="">Nam mihi quo, Poenis si purpura fulgeat ostris,</l>
					<l n="">Crystallusque meas ornet aquosa manus?</l>
					<l n="">Omnia surda tacent; rarisque adsueta kalendis</l>
					<l n="">Vix aperit clausos una puella Laris;</l>
					<l n="">Glaucidos et catulae vox est mihi grata querentis;</l>
					<l n="">Illa tui partem vindicat una tori.</l>
					<l n="">Flore sacella tego, verbenis conpita velo,</l>
					<l n="">Et crepat ad veteres herba Sabina focos.</l>
					<l n="">Sive in finitimo gemuit stans noctua tigno,</l>
					<l n="">Seu voluit tangi parca lucerna mero,</l>
					<l n="">Illa dies hornis caedem denuntiat agnis,</l>
					<l n="">Succinctique calent ad nova lucra popae.</l>
					<l n="">Ne, precor, ascensis tanti sit gloria Bactris,</l>
					<l n="">Raptave odorato carbasa lina duci,</l>
					<l n="">Plumbea cum tortae sparguntur pondera fundae,</l>
					<l n="">Subdolus et versis increpat arcus equis.</l>
					<l n="">Sed, tua sic domitis Parthae telluris alumnis</l>
					<l n="">Pura triumphantis hasta sequatur equos,</l>
					<l n="">Incorrupta mei conserva foedera lecti;</l>
					<l n="">Hac ego te sola lege redisse velim.</l>
					<l n="">Armaque cum tulero portae votiva Capenae,</l>
					<l n="">Subscribam: SALVO GRATA PUELLA VIRO.</l>
				</div>

				<div type="poem" n="4">
					<l n="">Tarpejum nemus et Tarpejae turpe sepulcrum</l>
					<l n="">Fabor, et antiqui limina capta Jovis.</l>
					<l n="">Lucus erat felix, hederoso consitus antro,</l>
					<l n="">Multaque nativis obstrepit arbor aquis;</l>
					<l n="">Silvani ramosa domus, quo dulcis ab aestu</l>
					<l n="">Fistula poturas ire jubebat ovis.</l>

					<l n="">Hunc Tatius fontem vallo praecingit acerno,</l>
					<l n="">Fidaque suggesta castra coronat humo.</l>

					<l n="">Quid tum Roma fuit, tubicen vicina Curetis</l>
					<l n="">Cum quateret lento murmure saxa Jovis,</l>
					<l n="">Atque ubi nunc terris dicuntur jura subactis,</l>
					<l n="">Stabant Romano pila Sabina Foro?</l>
					<l n="">Murus erant montes; ubi nunc est Curia septa,</l>
					<l n="">Bellicus ex illo fonte bibebat equus.</l>

					<l n="">Hinc Tarpeja deae fontem libavit: at illi</l>
					<l n="">Urguebat medium victilis urna caput.</l>

					<l n="">* Et satis una malae potuit mors esse puellae,</l>
					<l n="">Quae voluit flammas fallere, Vesta, tuas?</l>
					<l n="">Vidit arenosis Tatium proludere campis,</l>
					<l n="">Pictaque per flavas arma levare jubas.</l>
					<l n="">Obstupuit regis fade et regalibus armis,</l>
					<l n="">Interque oblitas excidit urna manus.</l>
					<l n="">Saepe illa immeritae causata est omina Lunae,</l>
					<l n="">Et sibi tinguendas dixit in amne comas.</l>
					<l n="">Saepe tulit blandis argentea lilia Nymphis,</l>
					<l n="">Romula ne faciem laederet hasta Tati.</l>
					<l n="">Dumque subit primo Capitolia nubila fumo,</l>
					<l n="">Rettulit hirsutis brachia secta rubis;</l>
					<l n="">Et sua Tarpeja residens ita flevit ab arce</l>
					<l n="">Volnera, vicino non patienda Jovi:</l>
					<l n="">Ignes castrorum, et Tatiae praetoria turmae,</l>
					<l n="">Et formosa oculis arma Sabina meis,</l>
					<l n="">O utinam ad vestros sedeam captiva Penatis,</l>
					<l n="">Dum captiva mei conspicer ora Tati.</l>
					<l n="">Romani montes, et montibus addita Roma,</l>
					<l n="">Et valeat probro Vesta pudenda meo.</l>
					<l n="">Ille equus, ille meos in castra reponet amores,</l>
					<l n="">Cui Tatius dextras conlocat ipse jubas.</l>
					<l n="">Quid mirum in patrios Scyllam saevisse capillos,</l>
					<l n="">Candidaque in saevos inguina versa canes?</l>
					<l n="">Prodita quid mirum fraterni cornua monstri,</l>
					<l n="">Cum patuit lecto stamine torta via?</l>
					<l n="">Quantum ego sum Ausoniis crimen factura puellis,</l>
					<l n="">Inproba virgineo lecta ministra foco!</l>
					<l n="">Pallados exstinctos si quis mirabitur ignis,</l>
					<l n="">Ignoscat; lacrimis spargitur ara meis.</l>
					<l n="">Cras, ut rumor ait, tota pugnabitur urbe:</l>
					<l n="">Tu cave spinosi rorida terga jugi.</l>
					<l n="">Lubrica tota via est et perfida; quippe tacentis</l>
					<l n="">Fallaci celat limite seilaper aquas.</l>
					<l n="">O utinam magicae nossem cantamina Musae!</l>
					<l n="">Haec quoque formoso lingua tulisset opem.</l>
					<l n="">Te toga picta decet, non quem sine matris honore</l>
					<l n="">Nutrit inhumanae dura papilla lupae.</l>
					<l n="">Sic hospes, * pariamne tua regina sub aula,</l>
					<l n="">Dos tibi non humilis prodita Roma venit.</l>
					<l n="">Si minus, at raptae ne sint inpune Sabinae!</l>
					<l n="">Me rape et alterna lege repende vices.</l>
					<l n="">Conmissas acies ego possum solvere; nuptae,</l>
					<l n="">Vos medium palla foedus inite mea.</l>
					<l n="">Adde Hymenaeë modos; tubicen sera murmura conde.</l>
					<l n="">Credite, vestra meus molliet arma torus.</l>
					<l n="">Et jam quarta canit venturam buccina lucem,</l>
					<l n="">Ipsaque in Oceanum sidera labsa cadunt.</l>
					<l n="">Experiar somnum; de te mihi somnia quaeram.</l>
					<l n="">Fac venias oculis umbra benigna meis.</l>
					<l n="">Dixit, et incerto permisit brachia somno,</l>
					<l n="">Nescia se furiis adcubuisse novis.</l>
					<l n="">Nam Vesta, Iliacae felix tutela favillae,</l>
					<l n="">Culpam alit, et pluris condit in ossa facis.</l>
					<l n="">Illa ruit, qualis celerem prope Thermodonta</l>
					<l n="">Strymonis abscisos fertur aperta sinus.</l>
					<l n="">Urbi festus erat--dixere Palilia patres--</l>
					<l n="">Hic primus coepit moenibus esse--dies;</l>
					<l n="">Annua pastorum convivia, lusus in urbe,</l>
					<l n="">Cum pagana madent fercula deliciis,</l>
					<l n="">Cumque super raros foeni flammantis acervos</l>
					<l n="">Trajicit inmundos ebria turba pedes.</l>
					<l n="">Romulus excubias decrevit in otia solvi,</l>
					<l n="">Atque intermissa castra silere tuba.</l>
					<l n="">Hoc Tarpeja suum tempus rata, convenit hostem;</l>
					<l n="">Pacta ligat, pactis ipsa futura comes.</l>
					<l n="">Mons erat ascensu dubius, festoque remissus.</l>
					<l n="">Nec mora, vocalis occupat ense canes.</l>
					<l n="">Omnia praebebant somni: sed Juppiter unus</l>
					<l n="">Decrevit poenis invigilare suis.</l>
					<l n="">Prodiderat portaeque fidem patriamque jacentem,</l>
					<l n="">Nubendique petit, quem velit ipse, diem.</l>
					<l n="">At Tatius,--neque enim sceleri dedit hostis honorem--</l>
					<l n="">Nube, ait, et regni scande cubile mei.</l>
					<l n="">Dixit, et ingestis comitum superobruit armis.</l>
					<l n="">Haec, virgo, officiis dos erat apta tuis.</l>
					<l n="">* A duce Tarpejo mons est cognomen adeptus.</l>
					<l n="">* O vigil, injustae praemia sortis habes.</l>
				</div>

				<div type="poem" n="5">
					<l n="">Terra tuum spinis obducat, lena, sepulcrum,</l>
					<l n="">Et tua, quod non vis, sentiat umbra sitim;</l>
					<l n="">Nec sedeant cineri Manes, et Cerberus ultor</l>
					<l n="">Turpia jejuno terreat ossa sono;</l>
					<l n="">Docta vel Hippolytum Veneri mollire negantem,</l>
					<l n="">Concordique toro pessima semper avis.</l>
					<l n="">Penelopen quoque, neglecto rumore mariti,</l>
					<l n="">Nubere lascivo cogeret Antinoo.</l>
					<l n="">Illa velit, poterit magnes non ducere ferrum,</l>
					<l n="">Et volucris nidis esse noverca suis.</l>
					<l n="">Quippe et, Collinas ad fossam moverit herbas,</l>
					<l n="">Stantia currenti diluerentur aqua.</l>
					<l n="">Audax cantatae leges inponere Lunae,</l>
					<l n="">Et sua nocturno fallere terga lupo,</l>
					<l n="">Posset et intentos astu caecare maritos.</l>
					<l n="">Cornicum inmeritas eruit ungue genas,</l>
					<l n="">Consuluitque striges nostro de sanguine, et in me</l>
					<l n="">Hippomanes fetae semina legit equae.</l>
					<l n="">Exornabat opus verbis, ceu blanda perurat,</l>
					<l n="">Saxosamque terat sedula culpa viam:</l>
					<l n="">Si te Eoa, Doroxanium, juvat aurea ripa,</l>
					<l n="">Et quae sub Tyria concha superbit aqua,</l>
					<l n="">Eurypylique placet Coae textura Minervae,</l>
					<l n="">Sectaque ab Attalicis putria signa toris,</l>
					<l n="">Seu quae palmiferae mittunt venalia Thebae,</l>
					<l n="">Murreaque in Parthis pocula cocta focis,</l>
					<l n="">Sperne fidem, provolve deos, mendacia vincant,</l>
					<l n="">Frange et damnosae jura pudicitiae.</l>
					<l n="">Et simulare virum, pretium facit. utere causis:</l>
					<l n="">Major dilata nocte recurret amor.</l>
					<l n="">Si tibi forte comas vexaverit utilis ira,</l>
					<l n="">Post modo mercata pace premendus erit.</l>
					<l n="">Denique ubi amplexu Venerem promiseris emto.</l>
					<l n="">Fac simules puros Isidis esse dies;</l>
					<l n="">Ingerat Aprilis Iöle tibi, tundat Amycle,</l>
					<l n="">Natalem Majis Idibus esse tuum.</l>
					<l n="">Supplex ille sedet: posita tu scribe cathedra</l>
					<l n="">Quidlibet. has artis si pavet ille, tenes.</l>
					<l n="">Semper habe morsus circa tua colla recentis,</l>
					<l n="">Litibus alternis quos putet esse datos.</l>
					<l n="">Nec te Medeae delectent probra sequacis;</l>
					<l n="">Nempe tulit fastus ausa rogare prior:</l>
					<l n="">Sed potius mundi Thais pretiosa Menandri,</l>
					<l n="">Cum ferit astutos comica moecha Getas.</l>
					<l n="">In mores te verte viri: si cantica jactat,</l>
					<l n="">I comes, et voces ebria junge tuas.</l>
					<l n="">Janitor ad dantis vigilet: si pulset inanis,</l>
					<l n="">Surdus in obductam somniet usque seram.</l>
					<l n="">Nec tibi displiceat miles non factus amori,</l>
					<l n="">Nauta neque adtrita, si ferat aera, manu,</l>
					<l n="">Aut quorum titulus per barbara colla pependit,</l>
					<l n="">Cretati medio cum saluere foro.</l>
					<l n="">Aurum spectato, non quae manus adferat aurum.</l>
					<l n="">Versibus auditis quid nisi verba feres?</l>
					<l n="">Qui versus, Coae dederit nec munera vestis,</l>
					<l n="">Istius tibi sit surda sine aere lyra.</l>
					<l n="">Dum vernat sanguis, dum rugis integer annus,</l>
					<l n="">Utere, ne quid cras libet ab ore dies.</l>
					<l n="">Vidi ego odorati victura rosaria Paesti</l>
					<l n="">Sub matutino cocta jacere Noto.</l>
					<l n="">His animum nostrae dum versat Acanthis amicae»</l>
					<l n="">* * *</l>
					<l n="">Sed cape torquatae, Venus o regina, columbae</l>
					<l n="">Ob meritum ante tuos guttura secta focos.</l>
					<l n="">Vidi ego rugoso tussim concrescere collo,</l>
					<l n="">Sputaque per dentes ire cruenta cavos,</l>
					<l n="">Atque animam in tegetes putrem exspirare paternas.</l>
					<l n="">Horruit algenti tegula curta foco.</l>
					<l n="">Exsequiae fuerant rari furtiva capilli</l>
					<l n="">Vincula et inmundo pallida mitra situ,</l>
					<l n="">Et canis in nostros nimis experrecta dolores,</l>
					<l n="">Cum fallenda meo pollice claustra forent.</l>
					<l n="">Sit tumulus lenae curto vetus amphora collo;</l>
					<l n="">Urgueat hunc supra vis, caprifice, tua.</l>
					<l n="">Quisquis amas, scabris hoc bustum caedite saxis,</l>
					<l n="">Mixtaque cum saxis addite verba mala.</l>
				</div>

				<div type="poem" n="6">
					<l n="">Sacra facit vates; sint ora faventia sacris,</l>
					<l n="">Et cadat ante meos icta juvenca focos.</l>
					<l n="">Cera Philetaeis certet Romana corumbis,</l>
					<l n="">Et Cyrenaeas urna ministret aquas.</l>
					<l n="">Costum molle date et blandi mihi turis honores,</l>
					<l n="">Terque focum circa laneus orbis eat.</l>
					<l n="">Spargite me lymphis, carmenque recentibus aris</l>
					<l n="">Tibia Mygdoniis libet eburna Cadis.</l>
					<l n="">Ite procul fraudes; alio sint aëre noxae:</l>
					<l n="">Pura novum vati laurea mollit iter.</l>
					<l n="">Musa, Palatini referemus Apollinis aedem;</l>
					<l n="">Res est, Calliope, digna favore tuo.</l>
					<l n="">Caesaris in nomen ducuntur carmina: Caesar</l>
					<l n="">Dum canitur, quaeso, Juppiter ipse vaces.</l>
					<l n="">Est, Phoebi fugiens Athamana ad litora portus,</l>
					<l n="">Qua sinus Ioniae murmura cbndit aquae,</l>
					<l n="">Actia Iuleae pelagus monumenta carinae,</l>
					<l n="">Nautarum votis non operosa via.</l>
					<l n="">Huc mundi coïere manus; stetit aequore moles</l>
					<l n="">Pinea, nec remis aequa favebat avis.</l>
					<l n="">Altera classis erat Teucro damnata Quirino,</l>
					<l n="">Pilaque feminea turpiter acta manu:</l>
					<l n="">Hinc Augusta ratis plenis Jovis omine velis,</l>
					<l n="">Signaque jam patriae vincere docta suae.</l>
					<l n="">Tandem acies geminos Nereus lunarat in arcus,</l>
					<l n="">Armorum et radiis picta tremebat aqua,</l>
					<l n="">Cum Phoebus, linquens stantem se vindice Delon,--</l>
					<l n="">Nam tulit iratos mobilis ante Notos--</l>
					<l n="">Astitit Augusti puppim super, et nova flamma</l>
					<l n="">Luxit in obliquam ter sinuata facem.</l>
					<l n="">Non ille adtulerat crinis in colla solutos,</l>
					<l n="">Aut testudineae carmen inerme lyrae:</l>
					<l n="">Sed quali aspexit Pelopeum Agamemnona voltu,</l>
					<l n="">Egessitque avidis Dorica castra rogis,</l>
					<l n="">Aut qualis flexos solvit Pythona per orbis</l>
					<l n="">Serpentem, inbelles quem timuere lyrae.</l>
					<l n="">Mox ait: O longa mundi servator ab Alba,</l>
					<l n="">Auguste, Hectoreis cognite major avis,</l>
					<l n="">Vince mari: jam terra tua est; tibi militat arcus,</l>
					<l n="">Et favet ex humeris hoc onus omne meis.</l>
					<l n="">Solve metu patriam, quae nunc te vindice freta</l>
					<l n="">Inposuit prorae publica vota tuae.</l>
					<l n="">Quam nisi defendes, murorum Romulus auctor</l>
					<l n="">Ire Palatinas non bene vidit aves.</l>
					<l n="">Et nimium remis audent, pro, turpe Latinis:</l>
					<l n="">Principe te, fluctus regia vela pati!</l>
					<l n="">Nec te, quod classis centenis remiget alis,</l>
					<l n="">Terreat: invito labitur illa mari;</l>
					<l n="">Quodque vehunt prorae Centaurica saxa minantis:</l>
					<l n="">Tigna cava et pictos experiere metus.</l>
					<l n="">Frangit et adtollit vires in milite causa;</l>
					<l n="">Quae nisi justa subest, excutit arma pudor.</l>
					<l n="">Tempus adest; conmitte rates. ego temporis auctos</l>
					<l n="">Ducam laurigera Julia rostra manu.</l>
					<l n="">Dixerat, et pharetrae pondus consumit in arcus:</l>
					<l n="">Proxima post arcus Caesaris hasta fuit.</l>
					<l n="">Vincit Roma fide Phoebi; dat femina poenas;</l>
					<l n="">Sceptra per Ionias fracta vehuntur aquas.</l>
					<l n="">At pater Idalio miratur Caesar ab astro:</l>
					<l n="">Tum deus: En nostri sanguinis ista fides.</l>
					<l n="">Prosequitur cantu Triton, omnesque marinae</l>
					<l n="">Plauserunt circa libera signa deae.</l>
					<l n="">Illa petit Nilum cumba male nixa fugaci,</l>
					<l n="">Hoc unum, jusso non moritura die.</l>
					<l n="">Di melius! quantus mulier foret una triumphus,</l>
					<l n="">Ductus erat per quas ante Jugurtha vias!</l>
					<l n="">Actius hinc traxit Phoebus monumenta, quod ejus</l>
					<l n="">Una decem vicit missa sagitta rates.</l>
					<l n="">Bella satis cecini: citharam jam poscit Apollo</l>
					<l n="">Victor, et ad placidos exuit arma choros.</l>
					<l n="">Candida nunc molli subeant convivia luco,</l>
					<l n="">Blandae utrimque fluant per mea colla rosae</l>
					<l n="">Vinaque fundantur praelis elisa Falernis</l>
					<l n="">Terque lavet nostras spica Cilissa comas.</l>
					<l n="">Ingenium potis inritet Musa poëtis;</l>
					<l n="">Bacche, soles Phoebo fertilis esse tuo.</l>
					<l n="">Ille paludosos memoret servire Sicambros:</l>
					<l n="">Cepheam hic Meroën fuscaque regna canat.</l>
					<l n="">Hic referat sero confessum foedere Parthum;</l>
					<l n="">Reddat signa Remi: mox dabit ipse sua.</l>
					<l n="">Sive aliquid pharetris Augustus parcet Eois,</l>
					<l n="">Differat in pueros ista tropaea suos.</l>
					<l n="">Gaude, Crasse, nigras si quid sapis inter arenas;</l>
					<l n="">Ire per Euphraten ad tua busta licet.</l>
					<l n="">Sic noctem patera, sic ducam carmine, donec</l>
					<l n="">Injiciat radios in mea vina dies.</l>
				</div>

				<div type="poem" n="7">
					<l n="">Sunt aliquid Manes; letum non omnia finit:</l>
					<l n="">Luridaque evictos effugit umbra rogos.</l>
					<l n="">Cynthia namque meo visa est incumbere fulcro,</l>
					<l n="">Murmur ad extremae nuper humata viae,</l>
					<l n="">Cum mihi somnus ab exsequiis penderet amoris,</l>
					<l n="">Et quererer lecti frigida regna mei.</l>
					<l n="">Eosdem habuit secum, quibus est elata, capillos.,</l>
					<l n="">Eosdem oculos; lateri vestis adusta fuit;</l>
					<l n="">Et solitum digito beryllon adederat ignis,</l>
					<l n="">Summaque Lethaeus triverat ora liquor.</l>
					<l n="">Spirantisque animos et vocem misit: at illi</l>
					<l n="">Pollicibus fragiles increpuere manus:</l>
					<l n="">Perfide, nec cuiquam melior sperande puellae,</l>
					<l n="">In te jam vires somnus habere potest?</l>
					<l n="">Jamne tibi exciderunt vigilacis furta Suburae,</l>
					<l n="">Et mea nocturnis trita fenestra dolis?</l>
					<l n="">Per quam demisso quotiens tibi fune pependi,</l>
					<l n="">Alterna veniens in tua colla manu!</l>
					<l n="">Saepe Venus trivio conmissa, et pectore mixto</l>
					<l n="">Fecerunt tepidas pallia nostra vias.</l>
					<l n="">Nec crepuit fissa me propter arundine custos,</l>
					<l n="">Laesit et objectum tegula curta caput.</l>
					<l n="">Foederis heu taciti! cujus fallacia verba</l>
					<l n="">Non audituri diripuere Noti.</l>
					<l n="">At mihi non oculos quisquam inclinavit euntis.</l>
					<l n="">Unum inpetrassem, te revocante, diem.</l>
					<l n="">Denique quis nostro furvum te funere vidit?</l>
					<l n="">Atram quis lacrimis incaluisse togam?</l>
					<l n="">Si piguit portas ultra procedere, at illuc</l>
					<l n="">Jussisses, lectum lentius ire meum.</l>
					<l n="">Cur ventos non ipse rogis, ingrate, petisti?</l>
					<l n="">Cur nardo flammae non oluere meae?</l>
					<l n="">Hoc etiam grave erat, nulla mercede hyacinthos</l>
					<l n="">Injicere, et fracto busta piare cado.</l>
					<l n="">Lygdamus uratur, candescat lamina vernae;--</l>
					<l n="">Sensi ego, cum insidiis pallida vina bibi--;</l>
					<l n="">At Nomas arcanas tpllat versuta salivas:</l>
					<l n="">Dicet damnatas ignea testa manus.</l>
					<l n="">Quae modo per vilis inspecta est publica noctis,</l>
					<l n="">Haec nunc aurata cyclade signat humum,</l>
					<l n="">Et graviora rependit iniquis pensa quasillis,</l>
					<l n="">Garrula de facie si qua locuta mea est:</l>
					<l n="">Nostraque quod Petale tulit ad monumenta coronas,</l>
					<l n="">Codicis inmundi vincula sentit anus.</l>
					<l n="">Caeditur et Lalage tortis suspensa capillis,</l>
					<l n="">Per nomen quoniam est ausa rogare meum.</l>
					<l n="">Te patiente meae conflavit imaginis aurum,</l>
					<l n="">Ardenti e nostro dotem habitura rogo.</l>
					<l n="">Non tamen insector, quamvis mereare, Properti;</l>
					<l n="">Longa mea in libris regna fuere tuis.</l>
					<l n="">Juro ego Fatorum nulli revolubile carmen,</l>
					<l n="">Tergeminusque canis sic mihi molle sonet,</l>
					<l n="">Me servasse fidem. si fallo, vipera nostris</l>
					<l n="">Sibilet in tumulis et super ossa cubet.</l>
					<l n="">Nam gemina est sedes turpem sortita per amnem,</l>
					<l n="">Turbaque diversa remigat omnis aqua,</l>
					<l n="">Una Clytaemnestrae stuprum vehit, ac rate Cressae</l>
					<l n="">Portat mentitae lignea monstra bovis.</l>
					<l n="">Ecce, coronato pars altera vecta phaselo,</l>
					<l n="">Mulcet ubi Elysias aura beata rosas,</l>
					<l n="">Qua numerosa fides, quaque aera rotunda Cybebes,</l>
					<l n="">Mitratisque sonant Lydia plectra choris.</l>
					<l n="">Andromedeque et Hypermnestre sine fraude maritae</l>
					<l n="">Narrant, historiae pectora nota suae.</l>
					<l n="">Haec sua maternis queritur livere catenis</l>
					<l n="">Brachia, nec meritas frigida saxa manus.</l>
					<l n="">Narrat Hypermnestre magnum ausas esse sorores:</l>
					<l n="">In scelus hoc animum non valuisse suum.</l>
					<l n="">Sic mortis lacrimis vitae sanamus amores.</l>
					<l n="">Celo ego perfidiae crimina multa tuae.</l>
					<l n="">Sed tibi nunc mandata damus, si forte moveris,</l>
					<l n="">Si te non totum Doridos herba tenet.</l>
					<l n="">Nutrix in tremulis ne quid desideret annis</l>
					<l n="">Parthenie. patuit, nec tibi avara fuit.</l>
					<l n="">Deliciaeque meae Latris, cui nomen ab usu est,</l>
					<l n="">Ne speculum dominae porrigat illa novae.</l>
					<l n="">Et quoscumque meo fecisti nomine versus,</l>
					<l n="">Ure mihi: laudes desine habere meas.</l>
					<l n="">Pelle hederam tumulo, mihi quae pugnante corymbo</l>
					<l n="">Mollia contortis adligat ossa comis.</l>
					<l n="">Pomosis Anio qua spumifer incubat arvis,</l>
					<l n="">Et numquam Herculeo numine pallet ebur,</l>
					<l n="">Hic carmen media dignum me scribe columna,</l>
					<l n="">Sed breve, quod currens vector ab urbe legat:</l>
					<l n="">HIC TIBURTINA JACET AUREA CYNTHIA TERRA.</l>
					<l n="">ACCESSIT RIPAE LAUS, ANIENE, TUAE.</l>
					<l n="">Nec tu sperne piis venientia somnia portis.</l>
					<l n="">Cum pia venerunt somnia, pondus habent.</l>
					<l n="">Nocte vagae ferimur; nox clausas liberat umbras;</l>
					<l n="">Errat et abjecta Cerberus ipse sera.</l>
					<l n="">Luce jubent leges Lethaea ad stagna reverti.</l>
					<l n="">Nos vehimur: vectum nauta recenset onus.</l>
					<l n="">Nunc te possideant aliae: mox sola tenebo;</l>
					<l n="">Mecum eris, et mixtis ossibus ossa teram.</l>
					<l n="">Haec postquam querula mecum sub lite peregit,</l>
					<l n="">Inter conplexus excidit umbra meos.</l>
				</div>

				<div type="poem" n="8">
					<l n="">Disce, quid Esquilias hac nocte fugarit aquosas,</l>
					<l n="">Cum vicina novis turba cucurrit agris.</l>
					<l n="">Lanuvium annosi vetus est tutela draconis,</l>
					<l n="">Hic ubi tam rarae non perit hora morae,</l>
					<l n="">Qua sacer abripitur caeco descensus hiatu,</l>
					<l n="">Qua penetrat (virgo, tale iter omne cave)</l>
					<l n="">Jejuni serpentis honos, cum pabula poscit</l>
					<l n="">Annua et ex ima sibila torquet humo.</l>
					<l n="">Talia demissae pallent ad sacra puellae,</l>
					<l n="">Cum tremere anguino creditur ore manus.</l>
					<l n="">Ille sibi admotas a virgine conripit escas:</l>
					<l n="">Virginis in palmis ipsa canistra tremunt.</l>
					<l n="">Si fuerint castae, redeunt in colla parentum;</l>
					<l n="">Clamantque agricolae: Fertilis annus erit.</l>
					<l n="">Huc mea detonsis avecta est Cynthia mannis:</l>
					<l n="">Causa fuit Juno, sed mage causa Venus.</l>
					<l n="">Appia dic, quaeso, quantum te teste triumphum</l>
					<l n="">Egerit, effusis per tua saxa rotis,</l>
					<l n="">Turpis in arcana sonuit cum rixa taberna;</l>
					<l n="">Si sine me, famae non sine labe meae.</l>
					<l n="">Spectaclum ipsa sedens primo temone pependit,</l>
					<l n="">Ausa per inpuros frena movere locos.</l>
					<l n="">Serica nam taceo volsi carpenta nepotis</l>
					<l n="">Atque armillatos colla Molossa canes,</l>
					<l n="">Qui dabit inmundae venalia fata saginae,</l>
					<l n="">Vincet ubi erasas barba pudenda genas.</l>
					<l n="">Cum fieret nostro totiens injuria lecto,</l>
					<l n="">Mutato volui castra movere toro.</l>
					<l n="">Phyllis Aventinae quaedam est vicina Dianae,</l>
					<l n="">Sobria grata parum: cum bibit, omne decet.</l>
					<l n="">Altera Tarpejos est inter Teïa lucos,</l>
					<l n="">Candida: sed potae non satis unus erit.</l>
					<l n="">His ego constitui noctem lenire vocatis,</l>
					<l n="">Et Venere ignota furta novare mea.</l>
					<l n="">Unus erat tribas in secreta lectulus herba.</l>
					<l n="">Quaeris concubitus? inter utramque fui.</l>
					<l n="">Lygdamus ad cyathos, vitrique aestiva supellex,</l>
					<l n="">Et Methymnaei Graja saliva meri.</l>
					<l n="">Nilotes tibicen erat, crotalistria Phyllis,</l>
					<l n="">Et facilis spargi munda sine arte rosa.</l>
					<l n="">Nanus et ipse suos breviter concretus in artus</l>
					<l n="">Jactabat truncas ad cava buxa manus.</l>
					<l n="">Sed neque suppletis constabat flamma lucernis,</l>
					<l n="">Recidit inque suos mensa supina pedes.</l>
					<l n="">Me quoque per talos Venerem quaerente secundos,</l>
					<l n="">Semper damnosi subsiluere canes.</l>
					<l n="">Cantabant surdo, nudabant pectora caeco:</l>
					<l n="">Lanuvii ad portas, hei mihi, solus eram;</l>
					<l n="">Cum subito rauci sonuerunt cardine postes,</l>
					<l n="">Et levia ad primos murmura facta Laris.</l>
					<l n="">Nec mora, cum totas resupinat Cynthia valvas,</l>
					<l n="">Non operosa comis, sed furibunda decens.</l>
					<l n="">Pocula mi digitos inter cecidere remissos,</l>
					<l n="">Palluerantque ipso labra soluta mero.</l>
					<l n="">Fulminat illa oculis, et, quantum femina, saevit:</l>
					<l n="">Spectaclum capta nec minus urbe fuit,</l>
					<l n="">Phyllidos iratos in voltum conjicit ignis;</l>
					<l n="">Territa vicinas Teïa clamat aquas.</l>
					<l n="">Lumina sopitos turbant elata Quirites,</l>
					<l n="">Omnis et insana semita nocte sonat.</l>
					<l n="">Illas direptisque comis tunicisque solutis</l>
					<l n="">Excipit obscurae prima taberna viae.</l>
					<l n="">Cynthia gaudet in exuviis, victrixque recurrit,</l>
					<l n="">Et mea perversa sauciat ora manu,</l>
					<l n="">Inponitque notam collo, morsuque cruentat,</l>
					<l n="">Praecipueque oculos, qui meruere, ferit.</l>
					<l n="">Atque ubi jam nostris lassavit brachia plagis,</l>
					<l n="">Lygdamus ad plutei fulcra sinistra latens</l>
					<l n="">Eruitur, geniumque meum prostratus adorat.</l>
					<l n="">Lygdame, nil potui: tecum ego captus eram.</l>
					<l n="">Supplicibus palmis tum demum ad foedera veni,</l>
					<l n="">Cum vix tangendos praebuit illa pedes,</l>
					<l n="">Atque ait: Admissae si vis me ignoscere culpae,</l>
					<l n="">Accipe, quae nostrae formula legis erit.</l>
					<l n="">Tu neque Pompeja spatiabere cultus in umbra,</l>
					<l n="">Nec cum lascivum sternet arena forum.</l>
					<l n="">Colla cave inflectas ad summum obliqua theatrum,</l>
					<l n="">Aut lectica tuae sidat operta morae.</l>
					<l n="">Lygdamus in primis, omnis mihi causa querelae,</l>
					<l n="">Veneat et pedibus vincula bina trahat.</l>
					<l n="">Indixit leges. respondi ego: Legibus utar.</l>
					<l n="">Riserat inperio facta superba dato.</l>
					<l n="">Dein, quemcunque locum externae tetigere puellae,</l>
					<l n="">Suffiit, et pura limina tergit aqua,</l>
					<l n="">Inperat et totas iterum mutare lacernas,</l>
					<l n="">Terque meum tetigit sulfuris igne caput.</l>
					<l n="">Atque ita, mutato per singula pallia lecto,</l>
					<l n="">Et sponda et toto solvimus arma toro.</l>
				</div>

				<div type="poem" n="9">
					<l n="">Amphitryoniades qua tempestate juvencos</l>
					<l n="">Egerat a stabulis, o Erythea, tuis,</l>
					<l n="">Venit ad eductos pecorosa Palatia montis,</l>
					<l n="">Et statuit fessos, fessus et ipse, boves,</l>
					<l n="">Qua Velabra suo stagnabant flumine, quaque</l>
					<l n="">Nauta per urbanas velificabat aquas.</l>
					<l n="">Sed non infido manserunt hospite Caco</l>
					<l n="">Incolumes: furto polluit ille Jovem.</l>
					<l n="">Incola Cacus erat, metuendo raptor ab antro,</l>
					<l n="">Per tria partitos qui dabat ora focos.</l>
					<l n="">Hic, ne certa forent manifestae signa rapinae,</l>
					<l n="">Aversos cauda traxit in antra boves.</l>
					<l n="">Nec sine teste deo: furem sonuere juvenci;</l>
					<l n="">Furis et inplacidas diruit ira fores.</l>
					<l n="">Maenalio jacuit pulsus tria tempora ramo</l>
					<l n="">Cacus; et Alcides sic ait: Ite boves,</l>
					<l n="">Herculis ite boves, nostrae labor ultime clavae,</l>
					<l n="">Bis mihi quaesitae, bis mea praeda, boves;</l>
					<l n="">Arvaque mugitu sancite boaria longo.</l>
					<l n="">Nobile erit Romae pascua vestra forum.</l>
					<l n="">Dixerat; et sicco torret sitis ora palato;</l>
					<l n="">Terraque non ullas feta ministrat aquas.</l>
					<l n="">Sed procul inclusas audit ridere puellas.</l>
					<l n="">Lucus ab umbroso fecerat orbe nemus,</l>
					<l n="">Femineae loca clausa deae, fontisque piandos,</l>
					<l n="">Inpune et nullis sacra retecta viris.</l>
					<l n="">Devia puniceae velabant limina vittae,</l>
					<l n="">Putris odorato luxerat igne casa,</l>
					<l n="">Populus et longis ornabat frondibus aedem,</l>
					<l n="">Multaque cantantis umbra tegebat avis.</l>
					<l n="">Huc ruit in siccam congesto pulvere barbam,</l>
					<l n="">Et jacit ante fores verba minora deo:</l>
					<l n="">Vos precor, o luci sacro quae luditis antro,</l>
					<l n="">Pandite defessis hospita fana viris.</l>
					<l n="">Fontis egens erro, circaque sonantia lymphis,</l>
					<l n="">Et cava suscepto flumine palma sat est.</l>
					<l n="">Audistisne aliquem, tergo qui sustulit orbem?</l>
					<l n="">Ille ego sum; Alciden terra recepta vocat.</l>
					<l n="">Quis facta Herculeae non audit fortia clavae,</l>
					<l n="">Et numquam ad natas inrita tela feras,</l>
					<l n="">Atque uni Stygias homini luxisse tenebras?</l>
					<l n="">* * *</l>
					<l n="">Quid, si Junoni sacrum faceretis amarae?</l>
					<l n="">Non clausisset aquas ipsa noverca suas.</l>
					<l n="">Sin aliquam voltusque meus setaeque leonis</l>
					<l n="">Terrent et Libyco sole perusta coma,</l>
					<l n="">Idem ego Sidonia feci servilia palla</l>
					<l n="">Officia, et Lydo pensa diurna colu,</l>
					<l n="">Mollis et hirsutum cepit mihi fascia pectus,</l>
					<l n="">Et manibus duris apta puella fui.</l>
					<l n="">Talibus Alcides: at talibus alma sacerdos,</l>
					<l n="">Puniceo canas stamine vincta comas:</l>
					<l n="">Parce oculis, hospes, lucoque abscede verendo;</l>
					<l n="">Cede agedum, et tuta limina linque fuga.</l>
					<l n="">Interdicta viris metuenda lege piatur,</l>
					<l n="">Quae se summota vindicat ara casa.</l>
					<l n="">Magno Tiresias aspexit Pallada vates,</l>
					<l n="">Fortia dum posita Gorgone membra lavat.</l>
					<l n="">Di tibi dent alios fontis: haec lympha puellis</l>
					<l n="">Avia secreti limitis una fluit.</l>
					<l n="">Sic anus: ille humeris postes concussit opacos,</l>
					<l n="">Nec tulit iratam janua clausa sitim.</l>
					<l n="">At postquam exhausto jam flumine vicerat aestum,</l>
					<l n="">Ponit vix siccis tristia jura labris:</l>
					<l n="">Angulus hic mundi nunc me mea fata trahentem</l>
					<l n="">Accipit; haec fesso vix mihi terra patet.</l>
					<l n="">Maxima quae gregibus devota est Ara repertis,</l>
					<l n="">Ara per has, inquit, Maxima facta manus,</l>
					<l n="">Haec nullis umquam pateat veneranda puellis,</l>
					<l n="">Herculis eximii ne sit inulta sitis.</l>
					<l n="">Sancte pater salve, cui jam favet aspera Juno;</l>
					<l n="">Sancte, velis libro dexter inesse meo.</l>
					<l n="">Nunc quoniam manibus purgatum sanxerat orbem,</l>
					<l n="">Sic Sancum Tatii conposuere Cures.</l>
				</div>

				<div type="poem" n="10">
					<l n="">Nunc Jovis incipiam causas aperire Feretri,</l>
					<l n="">Armaque de ducibus trina recepta tribus.</l>
					<l n="">Magnum iter ascendo, sed dat mihi gloria vires.</l>
					<l n="">Non juvat e facili lecta corona jugo.</l>
					<l n="">Inbuis exemplum primae tu, Romule, palmae</l>
					<l n="">Hujus, et exuvio plenus ab hoste redis,</l>
					<l n="">Tempore quo portas Caeninum Acronta petentem</l>
					<l n="">Victor in eversum cuspide fundis equum.</l>
					<l n="">Acron Herculeus Caenina ductor ab arce,</l>
					<l n="">Roma, tuis quondam finibus horror erat.</l>
					<l n="">Hic, spolia ex humeris ausus sperare Quirini,</l>
					<l n="">Ipse dedit, sed non sanguine sicca suo.</l>
					<l n="">Hunc videt ante cavas librantem spicula turris</l>
					<l n="">Romulus, et votis occupat ante ratis.</l>
					<l n="">Juppiter, haec hodie tibi victima conruet Acron.</l>
					<l n="">Voverat: et spolium conruit ille Jovi.</l>
					<l n="">Urbis virtutisque parens sic vincere suevit,</l>
					<l n="">Qui tulit aprico frigida castra Lare.</l>
					<l n="">Idem eques et frenis, idem fuit aptus aratris,</l>
					<l n="">Et galea hirsutis comta lupina jubis.</l>
					<l n="">Picta neque inducto fulgebat parma pyropo;</l>
					<l n="">Praebebant caesi baltea lenta boves.</l>
					<l n="">Cossus at insequitur Vejentis caede Tolumni,</l>
					<l n="">Vincere cum Vejos posse laboris erat,</l>
					<l n="">Nec dum ultra Tiberim belli sonus, ultima praeda</l>
					<l n="">Nomentum et captae jugera terna Corae.</l>
					<l n="">O Veji veteres, et vos tum regna fuistis,</l>
					<l n="">Et vestro posita est aurea sella foro:</l>
					<l n="">Nunc intra muros pastoris buccina lenti</l>
					<l n="">Cantat, et in vestris ossibus arva metunt.</l>
					<l n="">Forte super portae dux Veïus astitit arcem,</l>
					<l n="">Colloquiumque sua fretus ab urbe dedit.</l>
					<l n="">Cumque aries murum cornu pulsabat aheno,</l>
					<l n="">Vinea qua ductum longa tegebat opus,</l>
					<l n="">Cossus ait: Forti melius concurrere campo.</l>
					<l n="">Nec mora fit; plano sistit uterque gradum.</l>
					<l n="">Di Latias juvere manus; desecta Tolumni</l>
					<l n="">Cervix Romanos sanguine lavit equos.</l>
					<l n="">Claudius Eridanum trajectos arcuit hostis,</l>
					<l n="">Belgica cum vasti parma relata ducis</l>
					<l n="">Virdumari,--genus hic Rheno jactabat ab ipso,</l>
					<l n="">Nobilis e tectis fundere gaesa rotis--</l>
					<l n="">Illi virgatis jaculanti ut ab agmine braccis</l>
					<l n="">Torquis ab incisa decidit unca gula.</l>
					<l n="">Nunc spolia in templo tria condita; causa Feretri,</l>
					<l n="">Omine quod certo dux ferit ense ducem;</l>
					<l n="">Seu, quia victa suis humeris haec arma ferebant,</l>
					<l n="">Hinc Feretri dicta est ara superba Jovis.</l>
				</div>

				<div type="poem" n="11">
					<l n="">Desine, Paulle, meum lacrimis urguere sepulcrum;</l>
					<l n="">Panditur ad nullas janua nigra preces.</l>
					<l n="">Cum semel infernas intrarunt funera leges,</l>
					<l n="">Non exorato stant adamante viae.</l>
					<l n="">Te licet orantem fuscae deus audiat aulae:</l>
					<l n="">Nempe tuas lacrimas litora surda bibent.</l>
					<l n="">Vota movent superos: ubi portitor aera recepit,</l>
					<l n="">Obserat herbosos lurida porta rogos.</l>
					<l n="">Sic maestae cecinere tubae, cum subdita nostrum</l>
					<l n="">Detraheret lecto fax inimica caput.</l>
					<l n="">Quid mihi conjugium Paulli, quid currus avorum</l>
					<l n="">Profuit, aut famae pignora tanta meae?</l>
					<l n="">Num minus inmitis habui Cornelia Parcas?</l>
					<l n="">En sum, quod digitis quinque levatur, onus.</l>
					<l n="">Damnatae noctes, et vos vada lenta paludes,</l>
					<l n="">Et quaecumque meos inplicat unda pedes,</l>
					<l n="">Inmatura licet, tamen huc non noxia veni.</l>
					<l n="">Det pater hic umbrae mollia jura meae.</l>
					<l n="">Aut si quis posita judex sedet Aeacus urna,</l>
					<l n="">Is mea sortita vindicet ossa pila.</l>
					<l n="">Adsideant fratres juxta et Minoïda sellam</l>
					<l n="">Eumenidum intento turba severa foro.</l>
					<l n="">Sisyphie, mole vaces; taceant Ixionis orbes:</l>
					<l n="">Fallax Tantaleo corripiare liquor;</l>
					<l n="">Cerberus et nullas hodie petat inprobus umbras,</l>
					<l n="">Et jaceat tacita labsa catena sera.</l>
					<l n="">Ipsa loquor pro me. si fallo, poena sororum,</l>
					<l n="">Infelix humeros urgueat urna meos.</l>
					<l n="">Si cui fama fuit per avita tropaea decori,</l>
					<l n="">Afra Numantinos regna loquuntur avos.</l>
					<l n="">Altera maternos exaequat turba Libones,</l>
					<l n="">Et domus est titulis utraque fulta suis.</l>
					<l n="">Mox, ubi jam facibus cessit praetexta maritis,</l>
					<l n="">Vinxit et acceptas altera vitta comas;</l>
					<l n="">Jungor, Paulle, tuo, sic discessura, cubili.</l>
					<l n="">In lapide huic uni nupta fuisse legar.</l>
					<l n="">Testor majorum cineres tibi, Roma, verendos,</l>
					<l n="">Sub quorum titulis, Africa, tonsa jaces,</l>
					<l n="">Te, Perseu, proavi simulantem pectus Achilli,</l>
					<l n="">Quique tuas proavo fregit Achille domos:</l>
					<l n="">Me neque censurae legem mollisse, neque ulla</l>
					<l n="">Labe mea vestros erubuisse focos.</l>
					<l n="">Non fuit exuviis tantis Cornelia damnum:</l>
					<l n="">Quin erat et magnae pars imitanda domus.</l>
					<l n="">Nec mea mutata est aetas: sine crimine tota est.</l>
					<l n="">Viximus insignes inter utramque facem.</l>
					<l n="">Mi natura dedit leges a sanguine ductas,</l>
					<l n="">Ne possem melior judicis esse metu.</l>
					<l n="">Quaelibet austeras de me ferat urna tabellas:</l>
					<l n="">Turpior adsessu non erit ulla meo,</l>
					<l n="">Vel tu, quae tardam movisti fune Cybeben,</l>
					<l n="">Claudia, turritae rara ministra deae,</l>
					<l n="">Vel cui, conmissos cum Vesta reposceret ignis,</l>
					<l n="">Exhibuit vivos carbasus alba focos.</l>
					<l n="">Nec te, dulce caput, mater Scribonia, laesi.</l>
					<l n="">In me mutatum quid, nisi fata, velis?</l>
					<l n="">Maternis laudor lacrimis urbisque querelis,</l>
					<l n="">Defensa et gemitu Caesaris ossa mea.</l>
					<l n="">Ille sua nata dignam vixisse sororem</l>
					<l n="">Increpat; et lacrimas vidimus ire deo.</l>
					<l n="">Et tamen emerui generosos vestis honores,</l>
					<l n="">Nec mea de sterili facta rapina domo.</l>
					<l n="">Tu, Lepide, et tu, Paulle, meum post fata levamen!</l>
					<l n="">Condita sunt vestro lumina nostra sinu.</l>
					<l n="">Vidimus et fratrem sellam geminasse curulem;</l>
					<l n="">Consul quo factus tempore, rapta soror.</l>
					<l n="">Filia, tu specimen censurae nata paternae,</l>
					<l n="">Fac teneas unum, nos imitata, virum,</l>
					<l n="">Et serie fulcite genus, mihi cumba volenti</l>
					<l n="">Solvitur, aucturis tot mea fata malis. *</l>
					<l n="">Haec est feminei merces extrema triumphi,</l>
					<l n="">Laudat ubi emeritum libera fama rogum.</l>
					<l n="">Nunc tibi conmendo, conmunia pignora, natos.</l>
					<l n="">Haec cura et cineri spirat inusta meo.</l>
					<l n="">Fungere maternis vicibus, pater; illa meorum</l>
					<l n="">Omnis erit collo turba ferenda tuo.</l>
					<l n="">Oscula cuin dederis tua flentibus, adjice matris.</l>
					<l n="">Tota domus coepit hunc onus esse tuum.</l>
					<l n="">Et si quid doliturus eris sine testibus illis,</l>
					<l n="">Cum venient, siccis oscula falle genis.</l>
					<l n="">Sat tibi sint noctes, quas de me, Paulle, fatiges,</l>
					<l n="">Somniaque in faciem credita saepe meam.</l>
					<l n="">Atque, ubi secreto nostra ad simulacra loqueris,</l>
					<l n="">Ut responsurae singula verba jace.</l>
					<l n="">Seu tamen adversum mutarit janua lectum,</l>
					<l n="">Sederit et nostro cauta noverca toro,</l>
					<l n="">Conjugium, pueri, laudate et ferte paternum;</l>
					<l n="">Capta dabit vestris moribus illa manus.</l>
					<l n="">Nec matrem laudate nimis; conlata priori</l>
					<l n="">Vertet in offensas libera verba suas.</l>
					<l n="">Seu memor ille mea contentus manserit umbra,</l>
					<l n="">Et tanti cineres duxerit esse meos,</l>
					<l n="">Discite venturam jam nunc sentire senectam,</l>
					<l n="">Coelibis ad curas nec vacet ulla via.</l>
					<l n="">Quod mihi detractum est, vestros accedat ad annos!</l>
					<l n="">Prole mea Paullum sic juvet esse senem!</l>
					<l n="">Et bene habet: numquam mater lugubria sumsi;</l>
					<l n="">Venit in exsequias tota caterva meas.</l>
					<l n="">Causa perorata est. flentes me, surgite testes,</l>
					<l n="">Dum pretium vitae grata rependit humus.</l>
					<l n="">Moribus et caelum patuit; sim digna merendo,</l>
					<l n="">Cujus honoratis ossa vehantur avis.</l>
				</div>
			</div>
		</body>
	</text>
</TEI>