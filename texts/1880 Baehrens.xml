<?xml version="1.0" encoding="utf-8"?><?oxygen RNGSchema="tei-analysis.rng" type="xml"?> 
<?xml-stylesheet type="text/xsl" href="proofing/chs-gp.xsl"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="eng">Propertius: Elegies (Baehrens 1880)</title>
                <editor xml:id="rc">Randall Childree</editor>
            </titleStmt>
            <editionStmt>
                <edition>Sex. Propertii Elegiarum Libri IV. Recensuit Aemilius Baehrens. Lipsiae, in aedibus B. G. Teubneri. MDCCCLXXX.
                </edition>
                <respStmt>
                    <name>Furman University</name>
                    <resp>Randall Childree, editor</resp>
                </respStmt>
            </editionStmt>
            <publicationStmt>
                <publisher> Furman University </publisher>
                <authority>
                    <name>Departmento of Classics</name>
                </authority>
            </publicationStmt>
            <sourceDesc>File created electronically.</sourceDesc>
        </fileDesc>
        <profileDesc>
            <langUsage>
                <language ident="eng">English</language>
                <language ident="lat">Latin</language>
            </langUsage>
        </profileDesc>
    </teiHeader>
<text xml:lang="lat">
	<body>
		<div type="book" n="1">
			<div type="poem" n="1">
				<l absnum="" n="">Cynthia prima suis miserum me cepit ocellis,</l>
				<l absnum="" n="">Contactum nullis ante cupidinibus.</l>
				<l absnum="" n="">Tum mihi constantis deiecit lumina fastus</l>
				<l absnum="" n="">Et caput inpositis pressit Amor pedibus,</l>
				<l absnum="" n="">Donec me docuit castas odisse puellas</l>
				<l absnum="" n="">Improbus et nullo uiuere consilio.</l>
				<l absnum="" n="">Et mihi iam toto furor hic non deficit anno,</l>
				<l absnum="" n="">Cum tamen aduersos cogor habere deos.</l>
				<l absnum="" n="">Milanion nullos fugiendo, Tulle, labores</l>
				<l absnum="" n="">Saeuitiam durae contudit Iasidos.</l>
				<l absnum="" n="">Nam modo Partheniis amens errabat in antris,</l>
				<l absnum="" n="">Ibat et hirsutas ille uidere feras;</l>
				<l absnum="" n="">Ille etiam Hylaei percussus uulnere rami</l>
				<l absnum="" n="">Saucius Arcadiis rupibus ingemuit.</l>
				<l absnum="" n="">Ergo uelocem potuit domuisse puellam:</l>
				<l absnum="" n="">Tantum in amore preces et benefacta ualent.</l>
				<l absnum="" n="">In me tardus Amor non ullas cogitat artes,</l>
				<l absnum="" n="">Nec meminit notas, ut prius, ire uias.</l>
				<l absnum="" n="">At uos, deductae quibus est fallacia lunae</l>
				<l absnum="" n="">Et labor in magicis fata piare focis,</l>
				<l absnum="" n="">En agedum dominae mentem conuertite nostrae,</l>
				<l absnum="" n="">Et facite illa meo palleat ore magis.</l>
				<l absnum="" n="">Tunc ego crediderim uobis et sidera et amnes</l>
				<l absnum="" n="">Posse Cytaines ducere carminibus.</l>
				<l absnum="" n="">Aut uos, qui sero lapsum reuocatis, amici,</l>
				<l absnum="" n="">Quaerite non sani pectoris auxilia.</l>
				<l absnum="" n="">Fortiter et ferrum, saeuos patiemur et ignes,</l>
				<l absnum="" n="">Sit modo libertas quae uelit ira loqui.</l>
				<l absnum="" n="">Ferte per extremas gentes et ferte per undas,</l>
				<l absnum="" n="">Qua non ulla meum femina norit iter.</l>
				<l absnum="" n="">Vos remanete, quibus facili deus annuit aure,</l>
				<l absnum="" n="">Sitis et in tuto semper amore pares:</l>
				<l absnum="" n="">In me maesta Venus noctes exercet amaras,</l>
				<l absnum="" n="">Et nullo uacuus tempore defit Amor.</l>
				<l absnum="" n="">Hoc, moneo, uitate malum: sua quemque moretur</l>
				<l absnum="" n="">Cura, neque assueto mutet amore locum.</l>
			</div>

			<div type="poem" n="2">
				<l absnum="" n="">Quid iuuat ornato procedere, uita, capillo</l>
				<l absnum="" n="">Et tenues Coa ueste mouere sinus,</l>
				<l absnum="" n="">Aut quid Orontea crines perfundere murra,</l>
				<l absnum="" n="">Teque peregrinis uendere muneribus,</l>
				<l absnum="" n="">Naturaeque decus mercato perdere cultu,</l>
				<l absnum="" n="">Nec sinere in propriis membra nitere bonis?</l>
				<l absnum="" n="">Crede mihi, non ulla tuae est medicina figurae:</l>
				<l absnum="" n="">Nudus Amor formae non amat artificem.</l>
				<l absnum="" n="">Aspice, quos summittat humus dumosa colores,</l>
				<l absnum="" n="">Ut ueniant hederae sponte sua melius,</l>
				<l absnum="" n="">Surgat et in solis formosius arbutus antris,</l>
				<l absnum="" n="">Et sciat indociles currere lympha uias.</l>
				<l absnum="" n="">Litora natiuis praefulgent picta lapillis,</l>
				<l absnum="" n="">Et uolucres nulla dulcius arte canunt.</l>
				<l absnum="" n="">Non sic Leucippis succendit Castora Phoebe,</l>
				<l absnum="" n="">Pollucem cultu non Hilaira soror,</l>
				<l absnum="" n="">Non Idae et cupido quondam discordia Phoebo</l>
				<l absnum="" n="">Eueni patriis filia litoribus,</l>
				<l absnum="" n="">Nec Phrygium falso traxit candore maritum</l>
				<l absnum="" n="">Auecta externis Hippodamia rotis:</l>
				<l absnum="" n="">Sed facies aderat nullis obnoxia gemmis,</l>
				<l absnum="" n="">Qualis Apelleis est color in tabulis.</l>
				<l absnum="" n="">Non illis studium uulgo conquirere amantes:</l>
				<l absnum="" n="">Illis ampla satis fama pudicitia.</l>
				<l absnum="" n="">Non ego nunc vereor ne sim tibi uilior istis:</l>
				<l absnum="" n="">Uni si qua placet, culta puella sat est;</l>
				<l absnum="" n="">Cum tibi praesertim Phoebus sua carmina donet</l>
				<l absnum="" n="">Aoniamque libens Calliopea lyram,</l>
				<l absnum="" n="">Unica nec desit iocundis gratia dictis,</l>
				<l absnum="" n="">Omnia quaeque Venus quaeque Minerua probat.</l>
			</div>

			<div type="poem" n="3">
				<l absnum="" n="">Qualis Thesea iacuit cedente carina</l>
				<l absnum="" n="">Languida desertis Gnosia litoribus,</l>
				<l absnum="" n="">Qualis et accubuit primo Cepheia somno</l>
				<l absnum="" n="">Libera iam duris cotibus Andromede,</l>
				<l absnum="" n="">Nec minus assiduis Edonis fessa choreis</l>
				<l absnum="" n="">Qualis in herboso concidit Apidano,</l>
				<l absnum="" n="">Talis uisa mihi mollem spirare quietem</l>
				<l absnum="" n="">Cynthia non certis nixa caput manibus,</l>
				<l absnum="" n="">Ebria cum multo traherem uestigia Baccho</l>
				<l absnum="" n="">Et quaterent sera nocte facem pueri.</l>
				<l absnum="" n="">Hanc ego, nondum etiam sensus deperditus omnes,</l>
				<l absnum="" n="">Molliter inpresso conor adire toro.</l>
				<l absnum="" n="">Et quamuis duplici correptum ardore iuberent</l>
				<l absnum="" n="">Hac Amor hac Liber, durus uterque deus,</l>
				<l absnum="" n="">Subiecto leuiter positam temptare lacerto</l>
				<l absnum="" n="">Osculaque admota sumere auara manu,</l>
				<l absnum="" n="">Non tamen ausus eram dominae turbare quietem,</l>
				<l absnum="" n="">Expertae metuens iurgia saeuitiae,</l>
				<l absnum="" n="">Sed sic intentis haerebam fixus ocellis,</l>
				<l absnum="" n="">Argus ut ignotis cornibus Inachidos.</l>
				<l absnum="" n="">Et modo soluebam nostra de fronte corollas</l>
				<l absnum="" n="">Ponebamque tuis, Cynthia, temporibus,</l>
				<l absnum="" n="">Et modo gaudebam lapsos formare capillos,</l>
				<l absnum="" n="">Nunc furtiua cauis poma dabam manibus,</l>
				<l absnum="" n="">Omniaque ingrato largibar munera somno,</l>
				<l absnum="" n="">Munera de prono saepe uoluta sinu.</l>
				<l absnum="" n="">Et quotiens raro duxti suspiria motu,</l>
				<l absnum="" n="">Obstupui uano credulus auspicio,</l>
				<l absnum="" n="">Ne qua tibi insolitos portarent uisa timores,</l>
				<l absnum="" n="">Neue quis inuitam cogeret esse suam.</l>
				<l absnum="" n="">Donec diuersas praecurrens luna fenestras,</l>
				<l absnum="" n="">Luna moraturis sedula luminibus,</l>
				<l absnum="" n="">Compositos leuibus radiis patefecit ocellos.</l>
				<l absnum="" n="">Sic ait, in molli fixa toro cubitum:</l>
				<l absnum="" n="">'Tandem te nostro referens iniuria lecto</l>
				<l absnum="" n="">Alterius clausis expulit e foribus?</l>
				<l absnum="" n="">Namque ubi longa meae consumpsti tempora noctis,</l>
				<l absnum="" n="">Languidus exactis (ei mihi) sideribus?</l>
				<l absnum="" n="">O utinam tales producas, inprobe, noctes,</l>
				<l absnum="" n="">Me miseram quales semper habere iubes!</l>
				<l absnum="" n="">Nam modo purpureo fallebam stamine somnum,</l>
				<l absnum="" n="">Rursus et Orpheae carmine, fessa, lyrae,</l>
				<l absnum="" n="">Interdum leuiter mecum deserta querebar</l>
				<l absnum="" n="">Externo longas saepe in amore moras,</l>
			</div>

			<div type="poem" n="4">
				<l absnum="" n="">Quid mihi tam multas laudando, Basse, puellas</l>
				<l absnum="" n="">Mutatum domina cogis abire mea?</l>
				<l absnum="" n="">Quid me non pateris uitae quodcumque sequetur</l>
				<l absnum="" n="">Hoc magis assueto ducere seruitio?</l>
				<l absnum="" n="">Tu licet Antiopae formam Nycteidos et tu</l>
				<l absnum="" n="">Spartanae referas laudibus Hermionae,</l>
				<l absnum="" n="">Et quascumque tulit formosi temporis aetas:</l>
				<l absnum="" n="">Cynthia non illas nomen habere sinat;</l>
				<l absnum="" n="">Nedum, si leuibus fuerit collata figuris,</l>
				<l absnum="" n="">Inferior duro iudice turpis eat.</l>
				<l absnum="" n="">Haec sed forma mei pars est extrema furoris:</l>
				<l absnum="" n="">Sunt maiora, quibus, Basse, perire iuuat,</l>
				<l absnum="" n="">Ingenuus color et multis decus artibus et quae</l>
				<l absnum="" n="">Gaudia sic tacita ducere mente libet.</l>
				<l absnum="" n="">Quo magis et nostros contendis soluere amores,</l>
				<l absnum="" n="">Hoc magis accepta fallit uterque fide.</l>
				<l absnum="" n="">Non inpune feres. sciet haec insana puella</l>
				<l absnum="" n="">Et tibi non tacitis uocibus hostis erit,</l>
				<l absnum="" n="">Nec tibi me post haec committet Cynthia nec te</l>
				<l absnum="" n="">Quaeret: erit tanti criminis illa memor,</l>
				<l absnum="" n="">Et te circum omnis alias irata puellas</l>
				<l absnum="" n="">Differet: heu nullo limine carus eris.</l>
				<l absnum="" n="">Nullas illa suis contemnet fletibus aras,</l>
				<l absnum="" n="">Et quicumque sacer, qualis, ubique, lapis.</l>
				<l absnum="" n="">Non ullo grauius temptatur Cynthia damno</l>
				<l absnum="" n="">Quam sibi cum rapto cessat amore deus,</l>
			</div>

			<div type="poem" n="5">
				<l absnum="" n="">Inuide, tu tandem uoces compesce molestas</l>
				<l absnum="" n="">Et sine nos cursu, quo sumus, ire pares.</l>
				<l absnum="" n="">Quid tibi uis, insane? meae sentire furores?</l>
				<l absnum="" n="">Infelix, properas ultima nosse mala,</l>
				<l absnum="" n="">Et miser ignotos uestigia ferre per ignes,</l>
				<l absnum="" n="">Et bibere e tota toxica Thessalia.</l>
				<l absnum="" n="">Non est illa uagis similis, conlata, puellis:</l>
				<l absnum="" n="">Molliter irasci non solet illa sibi.</l>
				<l absnum="" n="">Quod si fortunis non est contraria uestris,</l>
				<l absnum="" n="">At tibi curarum milia quanta dabit!</l>
				<l absnum="" n="">Non tibi iam somnos, non illa relinquet ocellos:</l>
				<l absnum="" n="">Illa feros animis alligat una uiros.</l>
				<l absnum="" n="">A! mea contemptus quotiens ad limina curres,</l>
				<l absnum="" n="">Cum tibi singultu fortia uerba cadent,</l>
				<l absnum="" n="">Et tremulus maestis orietur fletibus horror,</l>
				<l absnum="" n="">Et timor informem ducet in ore notam,</l>
				<l absnum="" n="">Et quaecumque uoles fugient tibi uerba querenti,</l>
				<l absnum="" n="">Nec poteris, qui sis aut ubi, nosse miser.</l>
				<l absnum="" n="">Tum graue seruitium nostrae cogere puellae</l>
				<l absnum="" n="">Discere, et exclusum quid sit abire domum;</l>
				<l absnum="" n="">Nec iam pallorem totiens mirabere nostrum,</l>
				<l absnum="" n="">Aut cur sim toto corpore nullus ego.</l>
				<l absnum="" n="">Nec tibi nobilitas poterit succurrere amanti:</l>
				<l absnum="" n="">Nescit Amor priscis cedere imaginibus.</l>
				<l absnum="" n="">Quod si parua tuae dederis uestigia culpae,</l>
				<l absnum="" n="">Quam cito de tanto nomine rumor eris!</l>
				<l absnum="" n="">Non ego tum potero solatia ferre roganti,</l>
				<l absnum="" n="">Cum mihi nulla mei sit medicina mali,</l>
				<l absnum="" n="">Sed pariter miseri socio cogemur amore</l>
				<l absnum="" n="">Alter in alterius mutua flere sinu.</l>
			</div>

			<div type="poem" n="6">
				<l absnum="" n="">Non ego nunc Hadriae uereor mare noscere tecum,</l>
				<l absnum="" n="">Tulle, neque Aegaeo ducere uela salo,</l>
				<l absnum="" n="">Cum quo Rhipaeos possim conscendere montes</l>
				<l absnum="" n="">Ulteriusque domo uadere Memnonia:</l>
				<l absnum="" n="">Sed me complexae remorantur uerba puellae,</l>
				<l absnum="" n="">Mutatoque graues saepe colore preces.</l>
				<l absnum="" n="">Illa mihi totis argutat noctibus ignes</l>
				<l absnum="" n="">Et queritur nullos esse relicta deos;</l>
				<l absnum="" n="">Illa meam mihi iam se denegat, illa minatur,</l>
				<l absnum="" n="">Quae solet ingrato tristis amica uiro.</l>
				<l absnum="" n="">His ego non horam possum durare querellis:</l>
				<l absnum="" n="">A pereat, si quis lentus amare potest!</l>
				<l absnum="" n="">An mihi sit tanti doctas cognoscere Athenas</l>
				<l absnum="" n="">Atque Asiae ueteres cernere diuitias,</l>
				<l absnum="" n="">Ut mihi deducta faciat conuicia puppi</l>
				<l absnum="" n="">Cynthia et insanis ora notet manibus,</l>
				<l absnum="" n="">Osculaque a posito dicat sibi debita uento</l>
				<l absnum="" n="">Et nihil infido durius esse uiro?</l>
				<l absnum="" n="">Tu patrui meritas conare anteire secures</l>
				<l absnum="" n="">Et uetera oblitis iura refer sociis:</l>
				<l absnum="" n="">Nam tua non aetas umquam cessauit amori,</l>
				<l absnum="" n="">Semper at armatae cura fuit patriae;</l>
				<l absnum="" n="">Et tibi non umquam nostros puer iste labores</l>
				<l absnum="" n="">Adferat et lacrimis omnia nota meis.</l>
				<l absnum="" n="">Me sine, quem uoluit semper Fortuna iacere,</l>
				<l absnum="" n="">Hanc animam extremae reddere nequitiae.</l>
				<l absnum="" n="">Multi longinquo periere in amore libenter,</l>
				<l absnum="" n="">In quorum numero me quoque terra tegat.</l>
				<l absnum="" n="">Non ego sum laudi, non natus idoneus armis:</l>
				<l absnum="" n="">Hanc me militiam fata subire uolunt.</l>
				<l absnum="" n="">At tu seu mollis qua tendit Ionia seu qua</l>
				<l absnum="" n="">Lydia Pactoli tingit arata liquor,</l>
				<l absnum="" n="">Seu pedibus terras seu pontum carpere remis</l>
				<l absnum="" n="">Ibis et accepti pars eris imperii,</l>
			</div>

			<div type="poem" n="7">
				<l absnum="" n="">Dum tibi Cadmeae dicuntur, Pontice, Thebae</l>
				<l absnum="" n="">Armaque fraternae tristia militiae,</l>
				<l absnum="" n="">Atque, ita sim felix, primo contendis Homero</l>
				<l absnum="" n="">(Sint modo fata tuis mollia carminibus):</l>
				<l absnum="" n="">Nos, ut consuemus, nostros agitamus amores</l>
				<l absnum="" n="">Atque aliquid duram quaerimus in dominam;</l>
				<l absnum="" n="">Nec tantum ingenio, quantum seruire dolori</l>
				<l absnum="" n="">Cogor et aetatis tempora dura queri.</l>
				<l absnum="" n="">Hic mihi conteritur uitae modus, haec mea fama est,</l>
				<l absnum="" n="">Hinc cupio nomen carminis ire mei.</l>
				<l absnum="" n="">Me laudent doctae solum placuisse puellae,</l>
				<l absnum="" n="">Pontice, et iniustas saepe tulisse minas:</l>
				<l absnum="" n="">Me legat assidue post haec neglectus amator,</l>
				<l absnum="" n="">Et prosint illi cognita nostra mala.</l>
				<l absnum="" n="">Nec poterunt iuuenes nostro reticere sepulcro</l>
				<l absnum="" n="">'Ardoris nostri magne poeta iaces.'</l>
				<l absnum="" n="">Tu caue nostra tuo contemnas carmina fastu:</l>
				<l absnum="" n="">Saepe uenit magno fenore tardus Amor.</l>
				<l absnum="" n="">Te quoque si certo puer hic concusserit arcu,</l>
				<l absnum="" n="">Quod nolim nostros euiolasse deos,</l>
				<l absnum="" n="">Longe castra tibi, longe miser agmina septem</l>
				<l absnum="" n="">Flebis in aeterno surda iacere situ;</l>
				<l absnum="" n="">Et frustra cupies mollem componere uersum,</l>
				<l absnum="" n="">Nec tibi subiciet carmina serus Amor.</l>
			</div>

			<div type="poem" n="8">
				<l absnum="" n="">Tune igitur demens, nec te mea cura moratur?</l>
				<l absnum="" n="">An tibi sum gelida uilior Illyria,</l>
				<l absnum="" n="">Et tibi iam tanti, quicumque est, iste uidetur,</l>
				<l absnum="" n="">Ut sine me uento quolibet ire uelis?</l>
				<l absnum="" n="">Tune audire potes uesani murmura ponti</l>
				<l absnum="" n="">Fortis, et in dura naue iacere potes?</l>
				<l absnum="" n="">Tu pedibus teneris positas fulcire pruinas,</l>
				<l absnum="" n="">Tu potes insolitas, Cynthia, ferre niues?</l>
				<l absnum="" n="">O utinam hibernae duplicentur tempora brumae,</l>
				<l absnum="" n="">Et sit iners tardis nauita Vergiliis,</l>
				<l absnum="" n="">Nec tibi Tyrrhena soluatur funis harena,</l>
				<l absnum="" n="">Neue inimica meas eleuet aura preces;</l>
				<l absnum="" n="">Aut ego iam uideam tales subsidere uentos,</l>
				<l absnum="" n="">Cum tibi prouectas auferet unda rates</l>
				<l absnum="" n="">Et me defixum uacua patietur in ora</l>
				<l absnum="" n="">Crudelem infesta saepe uocare manu!</l>
				<l absnum="" n="">Sed quocumque modo de me, periura, mereris,</l>
				<l absnum="" n="">Sit Galatea tuae non aliena viae:</l>
				<l absnum="" n="">Utere felici praeuecta Ceraunia remo,</l>
				<l absnum="" n="">Accipiat placidis Oricos aequoribus.</l>
				<l absnum="" n="">Nam me non ullae poterunt corrumpere, de te</l>
				<l absnum="" n="">Quin arguta tuo limine uerba querar;</l>
				<l absnum="" n="">Nec me deficiet nautas rogitare citatos:</l>
				<l absnum="" n="">'Dicite, quo portu clausa puella mea est?’</l>
			</div>

			<div type="poem" n="8b">
				<l absnum="" n="">Hic erit, hic iurata manet. rumpantur iniqui!</l>
				<l absnum="" n="">Vicimus: assiduas non tulit illa preces.</l>
				<l absnum="" n="">Falsa licet cupidus deponat gaudia liuor:</l>
				<l absnum="" n="">Destitit ire nouas Cynthia nostra uias.</l>
				<l absnum="" n="">Illi carus ego et per me carissima Roma</l>
				<l absnum="" n="">Dicitur, et sine me dulcia regna negat.</l>
				<l absnum="" n="">Illa uel angusto mecum requiescere lecto</l>
				<l absnum="" n="">Et quocumque modo maluit esse mea,</l>
				<l absnum="" n="">Quam sibi dotatae regnum uetus Hippodamiae</l>
				<l absnum="" n="">Et quas Elis opes ante pararat equis.</l>
				<l absnum="" n="">Quamuis magna daret, quamuis maiora daturus,</l>
				<l absnum="" n="">Non tamen illa meos fugit auara sinus.</l>
				<l absnum="" n="">Hanc ego non auro, non Indis flectere conchis,</l>
				<l absnum="" n="">Sed potui blandi carminis obsequio.</l>
				<l absnum="" n="">Sunt igitur Musae, neque amanti tardus Apollo,</l>
				<l absnum="" n="">Quis ego fretus ouo: Cynthia rara mea est.</l>
				<l absnum="" n="">Nunc mihi summa licet contingere sidera plantis:</l>
				<l absnum="" n="">Siue dies seu nox uenerit, illa mea est,</l>
			</div>

			<div type="poem" n="9">
				<l absnum="" n="">Dicebam tibi uenturos, irrisor, amores,</l>
				<l absnum="" n="">Nec tibi perpetuo libera uerba fore:</l>
				<l absnum="" n="">Ecce iaces supplexque uenis ad iura puellae,</l>
				<l absnum="" n="">Et tibi nunc quaeuis imperat empta modo.</l>
				<l absnum="" n="">Non me Chaoniae uincant in amore columbae</l>
				<l absnum="" n="">Dicere, quos iuuenes quamque puella domet.</l>
				<l absnum="" n="">Me dolor et lacrimae merito fecere peritum:</l>
				<l absnum="" n="">Atque utinam posito ducar amore rudis!</l>
				<l absnum="" n="">Quid tibi nunc misero prodest graue dicere carmen</l>
				<l absnum="" n="">Aut Amphioniae moenia flere lyrae?</l>
				<l absnum="" n="">Plus in amore ualet Mimnermi uersus Homero:</l>
				<l absnum="" n="">Carmina mansuetus lenia quaerit Amor.</l>
				<l absnum="" n="">I quaeso et tristis istos compesce libellos,</l>
				<l absnum="" n="">Et cane quod quaeuis nosse puella uelit.</l>
				<l absnum="" n="">Quid si non esset facilis tibi copia? nunc tu</l>
				<l absnum="" n="">Insanus medio flumine quaeris aquam.</l>
				<l absnum="" n="">Necdum etiam palles, uero nec tangeris igni:</l>
				<l absnum="" n="">Haec est uenturi prima fauilla mali.</l>
				<l absnum="" n="">Tum magis Armenias cupies accedere tigres</l>
				<l absnum="" n="">Et magis infernae uincula nosse rotae,</l>
				<l absnum="" n="">Quam pueri totiens arcum sentire medullis</l>
				<l absnum="" n="">Et nihil iratae posse negare tuae.</l>
				<l absnum="" n="">Nullus Amor cuiquam faciles ita praebuit alas,</l>
				<l absnum="" n="">Ut non alterna presserit ille manu.</l>
				<l absnum="" n="">Nec te decipiat, quod sit satis illa parata:</l>
				<l absnum="" n="">Acrius illa subit, Pontice, si qua tua est;</l>
				<l absnum="" n="">Quippe ubi non liceat uacuo subducere ocellos,</l>
				<l absnum="" n="">Nec uigilare alio nomine cedat Amor,</l>
				<l absnum="" n="">Qui non ante patet, donec manus attigit ossa.</l>
				<l absnum="" n="">Quisquis es, assiduas o fuge blanditias.</l>
				<l absnum="" n="">Illis et silices et possunt cedere quercus;</l>
				<l absnum="" n="">Nedum tu par sis, spiritus iste leuis.</l>
			</div>

			<div type="poem" n="10">
				<l absnum="" n="">O iocunda quies, primo cum testis amori</l>
				<l absnum="" n="">Adfueram uestris conscius in lacrimis!</l>
				<l absnum="" n="">O noctem meminisse mihi iocunda uoluptas,</l>
				<l absnum="" n="">O quotiens uotis illa uocanda meis,</l>
				<l absnum="" n="">Cum te complexa morientem, Galle, puella</l>
				<l absnum="" n="">Vidimus et longa ducere uerba mora!</l>
				<l absnum="" n="">Quamuis labentis premeret mihi somnus ocellos</l>
				<l absnum="" n="">Et mediis caelo Luna ruberet equis,</l>
				<l absnum="" n="">Non tamen a uestro potui secedere lusu:</l>
				<l absnum="" n="">Tantus in alternis uocibus ardor erat.</l>
				<l absnum="" n="">Sed quoniam non es ueritus concredere nobis,</l>
				<l absnum="" n="">Accipe commissae munera laetitiae.</l>
				<l absnum="" n="">Non solum uestros didici reticere dolores:</l>
				<l absnum="" n="">Est quiddam in nobis maius, amice, fide.</l>
				<l absnum="" n="">Possum ego diuersos iterum coniungere amantes,</l>
				<l absnum="" n="">Et dominae tardas possum aperire fores,</l>
				<l absnum="" n="">Et possum alterius curas sanare recentis,</l>
				<l absnum="" n="">Nec leuis in uerbis est medicina meis.</l>
				<l absnum="" n="">Cynthia me docuit, semper quae cuique petenda</l>
				<l absnum="" n="">Quaeque cauenda forent: non nihil egit Amor.</l>
				<l absnum="" n="">Tu caue ne tristi cupias pugnare puellae,</l>
				<l absnum="" n="">Neue superba loqui neue tacere diu,</l>
				<l absnum="" n="">Neu, si quid petiit, irata fronte negaris,</l>
				<l absnum="" n="">Neu tibi pro uano uerba benigna cadant.</l>
				<l absnum="" n="">Irritata uenit, quando contemnitur illa,</l>
				<l absnum="" n="">Nec meminit iustas ponere laesa minas:</l>
				<l absnum="" n="">At quo sis humilis magis et subiectus amori,</l>
				<l absnum="" n="">Hoc magis effecto saepe fruare bono.</l>
			</div>

			<div type="poem" n="11">
				<l absnum="" n="">Ecquid te mediis cessantem, Cynthia, Bais,</l>
				<l absnum="" n="">Qua iacet Herculeis semita litoribus,</l>
				<l absnum="" n="">Et modo Thesproti mirantem subdita regno</l>
				<l absnum="" n="">Et modo Misenis aequora nobilibus,</l>
				<l absnum="" n="">Nostri cura subit memores a! ducere noctes?</l>
				<l absnum="" n="">Ecquis in extremo restat amore locus?</l>
				<l absnum="" n="">An te nescio quis simulatis ignibus hostis</l>
				<l absnum="" n="">Sustulit e nostris, Cynthia, carminibus?</l>
				<l absnum="" n="">Atque utinam mage te remis confisa minutis</l>
				<l absnum="" n="">Paruula Lucrina cymba moretur aqua,</l>
				<l absnum="" n="">Aut teneat clausam tenui Teuthrantis in unda</l>
				<l absnum="" n="">Alternae facilis cedere lympha manu,</l>
				<l absnum="" n="">Quam uacet alterius blandos audire susurros</l>
				<l absnum="" n="">Molliter in tacito litore compositam,</l>
				<l absnum="" n="">Ut solet amoto labi custode puella</l>
				<l absnum="" n="">Perfida, communes nec meminisse deos;</l>
				<l absnum="" n="">Non quia perspecta non es mihi cognita fama,</l>
				<l absnum="" n="">Sed quod in hac omnis parte ueretur amor.</l>
				<l absnum="" n="">Ignosces igitur, si quid tibi triste libelli</l>
				<l absnum="" n="">Attulerint nostri: culpa timoris erit.</l>
				<l absnum="" n="">Nam mihi non maior carae custodia matris</l>
				<l absnum="" n="">Aut sine te uitae cura sit ulla meae:</l>
				<l absnum="" n="">Tu mihi sola domus, tu, Cynthia, sola parentes,</l>
				<l absnum="" n="">Omni tu nostrae tempore laetitiae.</l>
				<l absnum="" n="">Seu tristis ueniam seu contra elatus amicis,</l>
				<l absnum="" n="">Quidquid ero, dicam 'Cynthia causa fuit.'</l>
				<l absnum="" n="">Tu modo quam primum corruptas desere Baias.</l>
				<l absnum="" n="">Multis ista dabant litora discidium,</l>
			</div>

			<div type="poem" n="12">
				<l absnum="" n="">Quid mihi desidiae non cessas fingere crimen,</l>
				<l absnum="" n="">Quod faciat nobis Cynthia amore moram?</l>
				<l absnum="" n="">Tam multa illa meo diuisa est milia lecto,</l>
				<l absnum="" n="">Quantum Hypanis Veneto dissidet Eridano,</l>
				<l absnum="" n="">Nec mihi consuetos amplexu nutrit amores</l>
				<l absnum="" n="">Cynthia, nec nostra dulcis in aure sonat.</l>
				<l absnum="" n="">Olim gratus eram: non illo tempore cuiquam</l>
				<l absnum="" n="">Contigit ut simili posset amare fide.</l>
				<l absnum="" n="">Inuidiae fuimus: num me deus obruit? an quae</l>
				<l absnum="" n="">Lecta Prometheis diuidit herba iugis?</l>
				<l absnum="" n="">Non sum ego quod fueram: mutat uia longa puellas:</l>
				<l absnum="" n="">Quantus in exiguo tempore fugit amor!</l>
				<l absnum="" n="">Nunc primum longas solus cognoscere noctes</l>
				<l absnum="" n="">Cogor et ipse meis auribus esse grauis.</l>
				<l absnum="" n="">Felix, qui potuit praesenti flere puellae:</l>
				<l absnum="" n="">Non nihil, a, sparsis gaudet Amor lacrimis.</l>
				<l absnum="" n="">Aut si despectus potuit mutare calores,</l>
				<l absnum="" n="">Sunt quoque translato gaudia seruitio.</l>
			</div>

			<div type="poem" n="13">
				<l absnum="" n="">Tu, quod saepe soles, nostro laetabere casu,</l>
				<l absnum="" n="">Galle, quod abrepto solus amore uacem.</l>
				<l absnum="" n="">At non ipse tuas imitabor, perfide, uoces:</l>
				<l absnum="" n="">Fallere te numquam, Galle, puella uelit.</l>
				<l absnum="" n="">Dum tibi deceptis augetur fama puellis,</l>
				<l absnum="" n="">Certus et in nullo quaeris amore moram,</l>
				<l absnum="" n="">Perditus in quadam tardis pallescere curis</l>
				<l absnum="" n="">Incipis et primo lapsus abire gradu.</l>
				<l absnum="" n="">Haec erit illarum contempti poena doloris,</l>
				<l absnum="" n="">Multarum miseras exiget una uices.</l>
				<l absnum="" n="">Haec tibi uulgares istos compescet amores,</l>
				<l absnum="" n="">Nec noua quaerendo semper Adonis eris.</l>
				<l absnum="" n="">Haec cano non rumore malo, non augure doctus:</l>
				<l absnum="" n="">Vidi ego: me quaeso teste negare potes?</l>
				<l absnum="" n="">Vidi ego te toto uinctum languescere collo</l>
				<l absnum="" n="">Et flere iniectis, Galle, diu manibus,</l>
				<l absnum="" n="">Et cupere optatis animam deponere labris,</l>
				<l absnum="" n="">Et quae deinde meus celat, amice, pudor.</l>
				<l absnum="" n="">Non ego complexus potui dimittere uestros:</l>
				<l absnum="" n="">Tantus erat demens inter utrosque furor.</l>
				<l absnum="" n="">Non sic Haemonio Salmonida mixtus Enipeo</l>
				<l absnum="" n="">Taenarius facili pressit amore deus,</l>
				<l absnum="" n="">Nec sic caelestem flagrans amor Herculis Heben</l>
				<l absnum="" n="">Sensit in aethereis gaudia prima iugis.</l>
				<l absnum="" n="">Una dies omnis potuit praecurrere amores:</l>
				<l absnum="" n="">Nam tibi non tepidas subdidit illa faces,</l>
				<l absnum="" n="">Nec tibi praeteritos passa est succedere fastus,</l>
				<l absnum="" n="">Nec sinet abduci: te tuus ardor aget.</l>
				<l absnum="" n="">Nec mirum, cum sit Ioue dignae proxima Ledae</l>
				<l absnum="" n="">Et Ledae partu gratior, una tribus,</l>
				<l absnum="" n="">Illa sit Inachiis et blandior heroinis,</l>
				<l absnum="" n="">Illa suis uerbis cogat amare Iouem.</l>
				<l absnum="" n="">Tu uero, quoniam semel es periturus amore,</l>
				<l absnum="" n="">Utere: non alio limine dignus eras.</l>
			</div>

			<div type="poem" n="14">
				<l absnum="" n="">Tu licet abiectus Tiberina molliter unda</l>
				<l absnum="" n="">Lesbia Mentoreo uina bibas opere,</l>
				<l absnum="" n="">Et modo tam celeres mireris currere lintres</l>
				<l absnum="" n="">Et modo tam tardas funibus ire rates,</l>
				<l absnum="" n="">Et nemus unde satas intendat uertice siluas,</l>
				<l absnum="" n="">Urgetur quantis Caucasus arboribus:</l>
				<l absnum="" n="">Non tamen ista meo ualeant contendere amori:</l>
				<l absnum="" n="">Nescit Amor magnis cedere diuitiis.</l>
				<l absnum="" n="">Nam siue optatam mecum trahit illa quietem,</l>
				<l absnum="" n="">Seu facili totum ducit amore diem,</l>
				<l absnum="" n="">Tum mihi Pactoli ueniunt sub tecta liquores,</l>
				<l absnum="" n="">Et legitur rubris gemma sub aequoribus:</l>
				<l absnum="" n="">Tum mihi cessuros spondent mea gaudia reges;</l>
				<l absnum="" n="">Quae maneant, dum me fata perire uolent.</l>
				<l absnum="" n="">Nam quis diuitiis aduerso gaudet Amore?</l>
				<l absnum="" n="">Nulla mihi tristi praemia sint Venere!</l>
				<l absnum="" n="">Illa potest magnas heroum infringere uires,</l>
				<l absnum="" n="">Illa etiam duris mentibus esse dolor;</l>
				<l absnum="" n="">Illa neque Arabium metuit transcendere limen</l>
				<l absnum="" n="">Nec timet ostrino, Tulle, subire toro</l>
				<l absnum="" n="">Et miserum toto iuuenem uersare cubili:</l>
				<l absnum="" n="">Quid releuent uariis serica textilibus?</l>
			</div>

			<div type="poem" n="15">
				<l absnum="" n="">Saepe ego multa tuae leuitatis dura timebam,</l>
				<l absnum="" n="">Hac tamen excepta, Cynthia, perfidia.</l>
				<l absnum="" n="">Aspice me quanto rapiat fortuna periclo:</l>
				<l absnum="" n="">Tu tamen in nostro lenta timore uenis,</l>
				<l absnum="" n="">Et potes hesternos manibus componere crines</l>
				<l absnum="" n="">Et longa faciem quaerere desidia,</l>
				<l absnum="" n="">Nec minus Eois pectus uariare lapillis,</l>
				<l absnum="" n="">Ut formosa nouo quae parat ire uiro.</l>
				<l absnum="" n="">At non sic Ithaci digressu mota Calypso</l>
				<l absnum="" n="">Desertis olim fleuerat aequoribus:</l>
				<l absnum="" n="">Multos illa dies incomptis maesta capillis</l>
				<l absnum="" n="">Sederat iniusto multa locuta salo,</l>
				<l absnum="" n="">Et quamuis numquam post haec uisura dolebat</l>
				<l absnum="" n="">Illa tamen longae conscia laetitiae;</l>
				<l absnum="" n="">Nec sic Aesoniden rapientibus anxia uentis</l>
				<l absnum="" n="">Hypsipyle uacuo constitit in thalamo:</l>
				<l absnum="" n="">Hypsipyle nullos post illos sensit amores,</l>
				<l absnum="" n="">Ut semel Haemonio tabuit hospitio.</l>
				<l absnum="" n="">Alphesiboea suos ulta est pro coniuge fratres,</l>
				<l absnum="" n="">Sanguinis et cari uincula rupit amor.</l>
				<l absnum="" n="">Coniugis Euadne miseros elata per ignes</l>
				<l absnum="" n="">Occidit, Argiuae fama pudicitiae.</l>
				<l absnum="" n="">Quarum nulla tuos potuit conuertere mores,</l>
				<l absnum="" n="">Tu quoque uti fieres nobilis historia.</l>
				<l absnum="" n="">Desine iam reuocare tuis periuria uerbis,</l>
				<l absnum="" n="">Cynthia, et oblitos parce mouere deos,</l>
				<l absnum="" n="">Audax, a nimium nostro dolitura periclo,</l>
				<l absnum="" n="">Si quid forte tibi durius inciderit.</l>
				<l absnum="" n="">Nulla prius uasto labentur flumina ponto,</l>
				<l absnum="" n="">Annus et inuersas duxerit ante uices,</l>
				<l absnum="" n="">Quam tua sub nostro mutetur pectore cura:</l>
				<l absnum="" n="">Sis quodcumque uoles, non aliena tamen,</l>
				<l absnum="" n="">Dum tibi ne uiles isti uideantur ocelli,</l>
				<l absnum="" n="">Per quos saepe mihi credita perfidia est.</l>
				<l absnum="" n="">Hos tu iurabas, si quid mentita fuisses,</l>
				<l absnum="" n="">Ut tibi suppositis exciderent manibus:</l>
				<l absnum="" n="">Et contra magnum potes hos attollere solem,</l>
				<l absnum="" n="">Nec tremis admissae conscia nequitiae?</l>
				<l absnum="" n="">Quis te cogebat multos pallere colores</l>
				<l absnum="" n="">Et fletum inuitis ducere luminibus?</l>
			</div>

			<div type="poem" n="16">
				<l absnum="" n="">Quae fueram magnis olim patefacta triumphis,</l>
				<l absnum="" n="">Ianua Tarpeiae nota pudicitiae,</l>
				<l absnum="" n="">Cuius inaurati celebrarunt limina currus</l>
				<l absnum="" n="">Captorum lacrimis humida supplicibus,</l>
				<l absnum="" n="">Nunc ego, nocturnis potorum saucia rixis,</l>
				<l absnum="" n="">Pulsata indignis saepe queror manibus,</l>
				<l absnum="" n="">Et mihi non desunt turpes pendere corollae</l>
				<l absnum="" n="">Semper et exclusi signa iacere faces.</l>
				<l absnum="" n="">Nec tamen illa suo reuocatur parcere famae,</l>
				<l absnum="" n="">Purior et saecli uiuere luxuria;</l>
				<l absnum="" n="">Nec possum infamis dominae defendere noctes,</l>
				<l absnum="" n="">Nobilis obscenis tradita carminibus.</l>
				<l absnum="" n="">Has inter grauibus cogor deflere querellis,</l>
				<l absnum="" n="">Supplicis a longis tristior excubiis.</l>
				<l absnum="" n="">Ille meos numquam patitur requiescere postes,</l>
				<l absnum="" n="">Arguta referens carmina blanditia.</l>
				<l absnum="" n="">'Ianua uel domina penitus crudelior ipsa,</l>
				<l absnum="" n="">Quid mihi tam duris clausa taces foribus?</l>
				<l absnum="" n="">Cur numquam reserata meos admittis amores,</l>
				<l absnum="" n="">Nescia furtiuas reddere mota preces?</l>
				<l absnum="" n="">Nullane finis erit nostro concessa dolori,</l>
				<l absnum="" n="">Tristis et in tepido limine somnus erit?</l>
				<l absnum="" n="">Me mediae noctes, me sidera prona iacentem,</l>
				<l absnum="" n="">Frigidaque Eoo me dolet aura gelu:</l>
				<l absnum="" n="">Tu sola humanos numquam miserata dolores</l>
				<l absnum="" n="">Respondes tacitis mutua cardinibus.</l>
				<l absnum="" n="">O utinam traiecta caua mea uocula rima</l>
				<l absnum="" n="">Percussas dominae uertat in auriculas!</l>
				<l absnum="" n="">Sit licet et saxo patientior illa Sicano,</l>
				<l absnum="" n="">Sit licet et ferro durior et chalybe:</l>
				<l absnum="" n="">Non tamen illa suos poterit compescere ocellos,</l>
				<l absnum="" n="">Surget et inuitis spiritus in lacrimis.</l>
				<l absnum="" n="">Nunc iacet alterius felici nixa lacerto:</l>
				<l absnum="" n="">At mea nocturno uerba cadunt Zephyro.</l>
				<l absnum="" n="">Sed tu sola mei, tu maxima causa doloris,</l>
				<l absnum="" n="">Victa meis numquam, ianua, muneribus.</l>
				<l absnum="" n="">Te non ulla meae laesit petulantia linguae,</l>
				<l absnum="" n="">Quae solet ingrato dicere probra loco,</l>
				<l absnum="" n="">Ut me tam longa raucum patiare querella</l>
				<l absnum="" n="">Sollicitas triuio peruigilare moras.</l>
				<l absnum="" n="">At tibi saepe nouo deduxi carmina uersu,</l>
				<l absnum="" n="">Osculaque inpressis fixa dedi gradibus.</l>
				<l absnum="" n="">Ante tuos quotiens uerti me, perfida, postes,</l>
				<l absnum="" n="">Debitaque occultis uota tuli manibus!’</l>
				<l absnum="" n="">Haec ille et si quae miseri nouistis amantes</l>
				<l absnum="" n="">Et matutinis obstrepit alitibus.</l>
			</div>

			<div type="poem" n="17">
				<l absnum="" n="">Et merito, quoniam potui fugisse puellam,</l>
				<l absnum="" n="">Nunc ego desertas alloquor alcyonas.</l>
				<l absnum="" n="">Nec mihi Casiopest olim uisura carinam,</l>
				<l absnum="" n="">Omniaque ingrato litore uota cadunt.</l>
				<l absnum="" n="">Quin etiam absenti prosunt tibi, Cynthia, uenti:</l>
				<l absnum="" n="">Aspice, quam saeuas increpet aura minas.</l>
				<l absnum="" n="">Nullane placatae ueniet fortuna procellae?</l>
				<l absnum="" n="">Haeccine parua meum funus arena teget?</l>
				<l absnum="" n="">Tu tamen in melius saeuas conuerte querellas:</l>
				<l absnum="" n="">Sat tibi sit poenae nox et iniqua uada.</l>
				<l absnum="" n="">An poteris siccis mea fata reposcere ocellis,</l>
				<l absnum="" n="">Ossaque nulla tuo nostra tenere sinu?</l>
				<l absnum="" n="">A pereat, quicumque rates et uela parauit</l>
				<l absnum="" n="">Primus et inuito gurgite fecit iter.</l>
				<l absnum="" n="">Nonne fuit leuius dominae peruincere mores</l>
				<l absnum="" n="">(Quamuis dura, tamen rara puella fuit),</l>
				<l absnum="" n="">Quam sic ignotis circumdata litora siluis</l>
				<l absnum="" n="">Cernere et optatos quaerere Tyndaridas?</l>
				<l absnum="" n="">Illic si qua meum sepelissent fata dolorem,</l>
				<l absnum="" n="">Ultimus et posito staret amore lapis,</l>
				<l absnum="" n="">Illa meo caros donasset funere crines,</l>
				<l absnum="" n="">Molliter et tenera poneret ossa rosa;</l>
				<l absnum="" n="">Illa meum extremo clamasset puluere nomen,</l>
				<l absnum="" n="">Ut mihi non ullo pondere terra foret.</l>
				<l absnum="" n="">At uos aequoreae formosa Doride natae,</l>
				<l absnum="" n="">Candida felici soluite uela noto:</l>
			</div>

			<div type="poem" n="18">
				<l absnum="" n="">Haec certe deserta loca et taciturna querenti,</l>
				<l absnum="" n="">Et uacuum Zephyri possidet aura nemus.</l>
				<l absnum="" n="">Hic licet occultos proferre inpune dolores,</l>
				<l absnum="" n="">Si modo sola queant saxa tenere fidem.</l>
				<l absnum="" n="">Unde tuos primum repetam, mea Cynthia, fastus?</l>
				<l absnum="" n="">Quod mihi das flendi, Cynthia, principium?</l>
				<l absnum="" n="">Qui modo felices inter numerabar amantes,</l>
				<l absnum="" n="">Nunc in amore tuo cogor habere notam.</l>
				<l absnum="" n="">Quid tantum merui? quae te mihi crimina mutant?</l>
				<l absnum="" n="">An noua tristitiae causa puella tuae?</l>
				<l absnum="" n="">Sic mihi te referas leuis, ut non altera nostro</l>
				<l absnum="" n="">Limine formosos intulit ulla pedes.</l>
				<l absnum="" n="">Quamuis multa tibi dolor hic meus aspera debet,</l>
				<l absnum="" n="">Non ita saeua tamen uenerit ira mea,</l>
				<l absnum="" n="">Ut tibi sim merito semper furor et tua per me</l>
				<l absnum="" n="">Lumina deiectis turpia sint lacrimis.</l>
				<l absnum="" n="">An quia dura damus mutato signa calore,</l>
				<l absnum="" n="">Et non ulla meo clamat in ore fides?</l>
				<l absnum="" n="">Vos eritis testes, si quos habet arbor amores,</l>
				<l absnum="" n="">Fagus et Arcadio pinus amata deo:</l>
				<l absnum="" n="">A quotiens tenera has resonant mea uerba sub umbras,</l>
				<l absnum="" n="">Scribitur et uestris Cynthia corticibus!</l>
				<l absnum="" n="">A, tua quot peperit nobis iniuria curas,</l>
				<l absnum="" n="">Quae solum tacitis cognita sunt foliis!</l>
				<l absnum="" n="">Omnia consueui timidus perferre superbae</l>
				<l absnum="" n="">Iussa, neque arguto facta dolore queri.</l>
				<l absnum="" n="">Pro quo dumosi montes et frigida rupes</l>
				<l absnum="" n="">Et datur inculto tramite dura quies;</l>
				<l absnum="" n="">Et quodcumque meae possunt narrare querellae,</l>
				<l absnum="" n="">Cogor ut argutae dicere solus aues.</l>
			</div>

			<div type="poem" n="19">
				<l absnum="" n="">Non ego nunc tristes uereor, mea Cynthia, Manes,</l>
				<l absnum="" n="">Nec moror extremo debita fata rogo:</l>
				<l absnum="" n="">Sed ne forte tuo careat mihi funus amore,</l>
				<l absnum="" n="">Hic timor est ipsis durior exequiis.</l>
				<l absnum="" n="">Non adeo leuiter nostris puer haesit ocellis,</l>
				<l absnum="" n="">Ut meus oblito puluis amore uacet.</l>
				<l absnum="" n="">Illic Phylacides iocundae coniugis heros</l>
				<l absnum="" n="">Non potuit caecis inmemor esse locis,</l>
				<l absnum="" n="">Sed cupidus falsis attingere gaudia palmis</l>
				<l absnum="" n="">Thessalis antiquam uenerat umbra domum.</l>
				<l absnum="" n="">Illic quidquid ero, semper tua dicar imago:</l>
				<l absnum="" n="">Traicit et fati litora magnus amor.</l>
				<l absnum="" n="">Illic formosae ueniant chorus heroinae,</l>
				<l absnum="" n="">Quas dedit Argiuis Dardana praeda uiris:</l>
				<l absnum="" n="">Harum nulla tua fuerit mihi, Cynthia, forma</l>
				<l absnum="" n="">Gratior, et Tellus hoc ita iusta sinat.</l>
				<l absnum="" n="">Quamuis te longae remorentur fata senectae,</l>
				<l absnum="" n="">Cara tamen lacrimis ossa futura meis.</l>
				<l absnum="" n="">Quae cum mixta mea possim sentire fauilla,</l>
				<l absnum="" n="">Tum mihi non ullo mors sit amara loco.</l>
				<l absnum="" n="">Quam uereor ne te contempto, Cynthia, busto</l>
				<l absnum="" n="">Abstrahat a nostro puluere iniquus Amor,</l>
				<l absnum="" n="">Cogat et inuitam lacrimas siccare cadentes!</l>
				<l absnum="" n="">Flectitur assiduis certa puella minis.</l>
			</div>

			<div type="poem" n="20">
				<l absnum="" n="">Hoc pro continuo te, Galle, monemus amore,</l>
				<l absnum="" n="">Id tibi ne uacuo defluat ex animo:</l>
				<l absnum="" n="">Saepe inprudenti fortuna occurrit amanti:</l>
				<l absnum="" n="">Crudelis Minuis sic erat Ascanius.</l>
				<l absnum="" n="">Est tibi non infra speciem, non nomine dispar,</l>
				<l absnum="" n="">Thiodamanteo proximus ardor Hylae:</l>
				<l absnum="" n="">Huic tu, siue leges Umbrae sacra flumina siluae,</l>
				<l absnum="" n="">Siue Aniena tuos tinxerit unda pedes,</l>
				<l absnum="" n="">Siue Gigantea spatiabere litoris ora,</l>
				<l absnum="" n="">Siue ubicumque uago fluminis hospitio,</l>
				<l absnum="" n="">Nympharum cupidas semper defende rapinas</l>
				<l absnum="" n="">(Non minor Ausoniis est amor Hydriasin),</l>
				<l absnum="" n="">Ne tibi sit duros montes et frigida saxa,</l>
				<l absnum="" n="">Galle, neque experto semper adire lacus:</l>
				<l absnum="" n="">Quae miser ignotis error perpessus in oris</l>
				<l absnum="" n="">Herculis indomito fleuerat Ascanio.</l>
				<l absnum="" n="">Namque ferunt olim Pagasae naualibus Argon</l>
				<l absnum="" n="">Egressam longe Phasidos isse uiam,</l>
				<l absnum="" n="">Et iam praeteritis labentem Athamantidos undis</l>
				<l absnum="" n="">Mysorum scopulis adplicuisse ratem.</l>
				<l absnum="" n="">Hic manus heroum, placidis ut constitit oris,</l>
				<l absnum="" n="">Mollia composita litora fronde tegit.</l>
				<l absnum="" n="">At comes inuicti iuuenis processerat ultra</l>
				<l absnum="" n="">Raram sepositi quaerere fontis aquam.</l>
				<l absnum="" n="">Hunc duo sectati fratres, Aquilonia proles,</l>
				<l absnum="" n="">Hunc super et Zetes, hunc super et Calais,</l>
				<l absnum="" n="">Oscula suspensis instabant carpere palmis,</l>
				<l absnum="" n="">Oscula et alterna ferre supina fuga.</l>
				<l absnum="" n="">Ille sub extrema pendens secluditur ala,</l>
				<l absnum="" n="">Et uolucres ramo submouet insidias.</l>
				<l absnum="" n="">Iam Pandioniae cessat genus Orithyiae:</l>
				<l absnum="" n="">A, dolor! ibat Hylas, ibat Enydriasin.</l>
				<l absnum="" n="">Hic erat Arganthi Pege sub uertice montis</l>
				<l absnum="" n="">Grata domus Nymphis humida Thyniasin,</l>
				<l absnum="" n="">Quam supra nullae pendebant debita curae</l>
				<l absnum="" n="">Roscida desertis poma sub arboribus,</l>
				<l absnum="" n="">Et circum irriguo surgebant lilia prato</l>
				<l absnum="" n="">Candida purpureis mixta papaueribus,</l>
				<l absnum="" n="">Quae modo decerpens tenero pueriliter ungui</l>
				<l absnum="" n="">Proposito florem praetulit officio,</l>
				<l absnum="" n="">Et modo formosis incumbens nescius undis</l>
				<l absnum="" n="">Errorem blandis tardat imaginibus.</l>
				<l absnum="" n="">Tandem haurire parat demissis flumina palmis</l>
				<l absnum="" n="">Innixus dextro plena trahens humero;</l>
				<l absnum="" n="">Quoius ut accensae Hydriades candore puellae</l>
				<l absnum="" n="">Miratae solitos destituere choros,</l>
				<l absnum="" n="">Prolapsum leuiter facili traxere liquore:</l>
				<l absnum="" n="">Tum sonitum accito compare fecit Hylas.</l>
				<l absnum="" n="">Cui procul Alcides iterat responsa: sed illi</l>
				<l absnum="" n="">Nomen ab extremis fontibus aura refert.</l>
			</div>

			<div type="poem" n="21">
				<l absnum="" n="">'Tu, qui consortem properas euadere casum,</l>
				<l absnum="" n="">Miles, ab Etruscis saucius aggeribus,</l>
				<l absnum="" n="">Quid nostro gemitu turgentia lumina torques?</l>
				<l absnum="" n="">Pars ego sum uestrae proxima militiae.</l>
				<l absnum="" n="">Sic te seruato possint gaudere parentes,</l>
				<l absnum="" n="">Haec soror acta tuis sentiat e lacrimis,</l>
				<l absnum="" n="">Gallum per medios ereptum Caesaris enses</l>
				<l absnum="" n="">Effugere ignotas non potuisse manus;</l>
			</div>

			<div type="poem" n="22">
				<l absnum="" n="">Qualis et unde genus, qui sint mihi, Tulle, Penates,</l>
				<l absnum="" n="">Quaeris pro nostra semper amicitia.</l>
				<l absnum="" n="">Si Perusina tibi patriae sunt nota sepulcra,</l>
				<l absnum="" n="">Italiae duris funera temporibus,</l>
				<l absnum="" n="">Cum Romana suos egit discordia ciues</l>
				<l absnum="" n="">(Sic mihi praecipue, puluis Etrusca, dolor:</l>
				<l absnum="" n="">Tu proiecta mei perpessa es membra propinqui,</l>
				<l absnum="" n="">Tu nullo miseri contegis ossa solo),</l>
				<l absnum="" n="">Proxima subposito contingens Umbria campo</l>
				<l absnum="" n="">Me genuit terris fertilis uberibus.</l>
			</div>
		</div>

		<div type="book" n="2">
			<div type="poem" n="1">
				<l absnum="" n="">Quaeritis, unde mihi totiens scribantur amores,</l>
				<l absnum="" n="">Unde meus ueniat mollis in ora liber.</l>
				<l absnum="" n="">Non haec Calliope, non haec mihi cantat Apollo:</l>
				<l absnum="" n="">Ingenium nobis ipsa puella facit.</l>
				<l absnum="" n="">Seu uidi ad frontem sparsos errare capillos,</l>
				<l absnum="" n="">Gaudet laudatis ire superba comis;</l>
				<l absnum="" n="">Siue illam Cois fulgentem incedere coccis,</l>
				<l absnum="" n="">Hac totum e Coa ueste uolumen erit;</l>
				<l absnum="" n="">Siue lyrae carmen digitis percussit eburnis,</l>
				<l absnum="" n="">Miramur, facilis ut premat arte manus;</l>
				<l absnum="" n="">Seu iam poscentes somnum declinat ocellos,</l>
				<l absnum="" n="">Inuenio causas mille poeta nouas;</l>
				<l absnum="" n="">Seu nuda erepto mecum luctatur amictu,</l>
				<l absnum="" n="">Tunc uero longas condimus Iliadas:</l>
				<l absnum="" n="">Seu quicquid fecit siue est quodcumque locuta,</l>
				<l absnum="" n="">Maxima de nihilo nascitur historia.</l>
				<l absnum="" n="">Quod mihi si tantum, Maecenas, fata dedissent,</l>
				<l absnum="" n="">Ut possem heroas ducere in arma manus,</l>
				<l absnum="" n="">Non ego Titanas canerem, non Ossan Olympo</l>
				<l absnum="" n="">Impositum, ut caeli Pelion esset iter,</l>
				<l absnum="" n="">Non ueteres Thebas, nec Pergama nomen Homeri,</l>
				<l absnum="" n="">Xerxis et imperio bina coisse uada,</l>
				<l absnum="" n="">Regnaue prima Remi, aut animos Carthaginis altae,</l>
				<l absnum="" n="">Cimbrorumque minas et benefacta Mari:</l>
				<l absnum="" n="">Bellaque resque tui memorarem Caesaris, et tu</l>
				<l absnum="" n="">Caesare sub magno cura secunda fores.</l>
				<l absnum="" n="">Nam quotiens Mutinam aut ciuilia busta Philippos</l>
				<l absnum="" n="">Aut canerem Siculae classica bella fugae</l>
				<l absnum="" n="">Euersosque focos antiquae gentis Etruscae,</l>
				<l absnum="" n="">Aut Ptolomaei litora capta Phari</l>
				<l absnum="" n="">Et canerem Coptum et Nilum, cum atratus in urbem</l>
				<l absnum="" n="">Septem captiuis debilis ibat aquis,</l>
				<l absnum="" n="">Aut regum auratis circumdata colla catenis,</l>
				<l absnum="" n="">Actiaque in Sacra currere rostra Via,</l>
				<l absnum="" n="">Te mea Musa illis semper contexeret armis,</l>
				<l absnum="" n="">Et sumpta et posita pace fidele caput,</l>
				<l absnum="" n="">Theseus ut laruis, superis testatur Achilles,</l>
				<l absnum="" n="">Hic Ixioniden, ille Menoetiaden.</l>
				<l absnum="" n="">Sed neque Phlegraeos Iouis Enceladique tumultus</l>
				<l absnum="" n="">Intonet angusto pectore Callimachus,</l>
				<l absnum="" n="">Nec mea conueniunt duro praecordia uersu</l>
				<l absnum="" n="">Caesaris in Phrygios condere nomen auos.</l>
				<l absnum="" n="">Nauita de uentis, de tauris narrat arator,</l>
				<l absnum="" n="">Enumerat miles uulnera, pastor oues,</l>
				<l absnum="" n="">Nos contra angusto uersantes praelia lecto:</l>
				<l absnum="" n="">Qua pote quisque, in ea conterat arte diem.</l>
				<l absnum="" n="">Laus in amore mori: laus altera, si datur uni</l>
				<l absnum="" n="">Posse frui: fruar o solus amore meo!</l>
				<l absnum="" n="">Si memini, solet illa leuis culpare puellas,</l>
				<l absnum="" n="">Et totam ex Helena non probat Iliada.</l>
				<l absnum="" n="">Seu mihi sunt tangenda nouercae pocula Phaedrae,</l>
				<l absnum="" n="">Pocula priuigno non nocitura suo,</l>
				<l absnum="" n="">Seu mihi Circaeo pereundum est gramine siue</l>
				<l absnum="" n="">Colchis Iolciacis urat ahena focis:</l>
				<l absnum="" n="">Una meos quoniam praedata est femina sensus,</l>
				<l absnum="" n="">Ex hac ducentur funera nostra domo.</l>
				<l absnum="" n="">Omnis humanos sanat medicina dolores:</l>
				<l absnum="" n="">Solus amor morbi non habet artificem.</l>
				<l absnum="" n="">Tarda Philoctetae sanauit crura Machaon,</l>
				<l absnum="" n="">Phoenicis Chiron lumina Phillyrides,</l>
				<l absnum="" n="">Et deus extinctum Cresis Epidaurius herbis</l>
				<l absnum="" n="">Restituit patriis Androgeona focis,</l>
				<l absnum="" n="">Mysus et Haemonia iuuenis qua cuspide uulnus</l>
				<l absnum="" n="">Senserat, hac ipsa cuspide sensit opem.</l>
				<l absnum="" n="">Hoc si quis uitium poterit mihi demere, solus</l>
				<l absnum="" n="">Tantaleae poterit tradere poma manu;</l>
				<l absnum="" n="">Dolia uirgineis idem ille repleuerit umbris,</l>
				<l absnum="" n="">Ne tenera assidua colla grauentur aqua;</l>
				<l absnum="" n="">Idem Caucasea soluet de rupe Promethei</l>
				<l absnum="" n="">Brachia et a medio pectore pellet auem.</l>
				<l absnum="" n="">Quandocumque igitur uitam mea fata reposcent,</l>
				<l absnum="" n="">Et breue in exiguo marmore nomen ero,</l>
				<l absnum="" n="">Maecenas, nostrae spes inuidiosa iuuentae,</l>
				<l absnum="" n="">Et uitae et morti gloria iusta meae,</l>
				<l absnum="" n="">Si te forte meo ducet uia proxima busto,</l>
				<l absnum="" n="">Esseda caelatis siste Britanna iugis,</l>
			</div>

			<div type="poem" n="2">
				<l absnum="" n="">Liber eram et uacuo meditabar uiuere lecto:</l>
				<l absnum="" n="">At me composita pace fefellit Amor.</l>
				<l absnum="" n="">Cur haec in terris facies humana moratur?</l>
				<l absnum="" n="">Iuppiter, ignoro pristina furta tua.</l>
				<l absnum="" n="">Fulua coma est longaeque manus, et maxima toto</l>
				<l absnum="" n="">Corpore, et incedit uel Ioue digna soror,</l>
				<l absnum="" n="">Ut cum Dulichias Pallas spatiatur ad aras,</l>
				<l absnum="" n="">Gorgonis anguiferae pectus operta comis;</l>
				<l absnum="" n="">Qualis et Ischomache Lapithae genus heroine,</l>
				<l absnum="" n="">Centauris medio grata rapina mero,</l>
				<l absnum="" n="">Sera uiro sacris fertur Boebeidos undis</l>
				<l absnum="" n="">Virgineum primo composuisse latus.</l>
				<l absnum="" n="">Cedite iam, diuae, quas pastor uiderat olim</l>
				<l absnum="" n="">Idaeis tunicas ponere uerticibus.</l>
			</div>

			<div type="poem" n="3">
				<l absnum="" n="">'Qui nullam tibi dicebas iam posse nocere,</l>
				<l absnum="" n="">Haesisti: cecidit spiritus ille tuus.</l>
				<l absnum="" n="">Vix unum potes, infelix, requiescere mensem,</l>
				<l absnum="" n="">Et turpis de te iam liber alter erit.'</l>
				<l absnum="" n="">Quaerebam, sicca si posset piscis arena</l>
				<l absnum="" n="">Nec solitus ponto uiuere toruus aper,</l>
				<l absnum="" n="">Aut ego si possem studiis uigilare seueris:</l>
				<l absnum="" n="">Differtur, numquam tollitur ullus amor.</l>
				<l absnum="" n="">Nec me tam facies, quamuis sit candida, cepit</l>
				<l absnum="" n="">(Lilia non domina sunt magis alba mea</l>
				<l absnum="" n="">Et Maeotica nix, minio si certat Hibero,</l>
				<l absnum="" n="">Utque rosae puro lacte natant folia),</l>
				<l absnum="" n="">Nec de more comae per leuia colla fluentes,</l>
				<l absnum="" n="">Non oculi, geminae, sidera nostra, faces,</l>
				<l absnum="" n="">Nec sic, quom Arabio lucet bombyce puella</l>
				<l absnum="" n="">(Non sum de nihilo blandus amator ego),</l>
				<l absnum="" n="">Quantum quom posito formose saltat Iaccho,</l>
				<l absnum="" n="">Egit ut euhantes dux Ariadna choros,</l>
				<l absnum="" n="">Et quantum, Aeolio cum temptat carmina plectro,</l>
				<l absnum="" n="">Par Aganippeae ludere docta lyrae,</l>
				<l absnum="" n="">Et sua cum antiquae committit scripta Corinnae</l>
				<l absnum="" n="">Carminaque a uiuis non putat aequa suis.</l>
				<l absnum="" n="">Num tibi nascenti primis, mea uita, diebus</l>
				<l absnum="" n="">Candidus argutum sternuit omen Amor?</l>
				<l absnum="" n="">Haec tibi contulerunt caelestia munera diui,</l>
				<l absnum="" n="">Haec tibi ne matrem forte dedisse putes.</l>
				<l absnum="" n="">Non non humani sunt partus talia dona:</l>
				<l absnum="" n="">Ista decem menses non peperere bona.</l>
				<l absnum="" n="">Gloria Romanis una es tu nata puellis:</l>
				<l absnum="" n="">Romana accumbes prima puella Ioui</l>
				<l absnum="" n="">Nec semper nobiscum humana cubilia uises.</l>
				<l absnum="" n="">Post Helenam haec terris forma secunda redit.</l>
				<l absnum="" n="">Hac ego nunc mirer si flagrat nostra iuuentus?</l>
				<l absnum="" n="">Pulcrius hac fuerat, Troia, perire tibi.</l>
				<l absnum="" n="">Olim mirabar, quod tanti ad Pergama belli</l>
				<l absnum="" n="">Europae atque Asiae causa puella fuit;</l>
				<l absnum="" n="">Nunc, Pari, tu sapiens et tu, Menelae, fuisti:</l>
				<l absnum="" n="">Tu quia poscebas, tu quia lentus eras.</l>
				<l absnum="" n="">Digna sed haec facies, pro qua uel obiret Achilles</l>
				<l absnum="" n="">Vel Priamus: belli causa probanda fuit.</l>
				<l absnum="" n="">Si quis uult fama tabulas anteire uetustas,</l>
				<l absnum="" n="">Hic dominam exemplo ponat in arte meam:</l>
			</div>

			<div type="poem" n="4">
				<l absnum="" n="">His saltem ut tenear iam finibus! a, mihi si quis,</l>
				<l absnum="" n="">Acrius ut moriar, uenerit alter amor!</l>
				<l absnum="" n="">At ueluti primo taurus detractat aratra,</l>
				<l absnum="" n="">Post uenit assueto mollis ad arua iugo,</l>
				<l absnum="" n="">Sic primo iuuenes trepidant in amore feroces,</l>
				<l absnum="" n="">Dehinc domiti post haec aequa et iniqua ferunt.</l>
				<l absnum="" n="">Turpia perpessus uates est uincla Melampus,</l>
				<l absnum="" n="">Cognitus Iphicli subripuisse boues;</l>
				<l absnum="" n="">Quem non lucra, magis Pero formosa coegit,</l>
				<l absnum="" n="">Mox Amythaonia nupta futura domo.</l>
				<l absnum="" n="">Multa prius dominae delicta queraris oportet,</l>
				<l absnum="" n="">Saepe roges aliquid, saepe repulsus eas,</l>
				<l absnum="" n="">Et saepe inmeritos corrumpas dentibus ungues,</l>
				<l absnum="" n="">Et crepitum dubio suscitet ira pede.</l>
				<l absnum="" n="">Nequicquam perfusa meis unguenta capillis,</l>
				<l absnum="" n="">Ibat et expenso planta morata gradu.</l>
				<l absnum="" n="">Non hic herba ualet, non hic nocturna Cytaeis,</l>
				<l absnum="" n="">Non Perimedeae gramina cocta manus.</l>
				<l absnum="" n="">Quippe ubi nec causas nec apertos cernimus ictus,</l>
				<l absnum="" n="">Unde tamen ueniant tot mala caeca uia est.</l>
				<l absnum="" n="">Non eget hic medicis, non lectis mollibus aeger,</l>
				<l absnum="" n="">Huic nullum caeli tempus et aura nocet:</l>
				<l absnum="" n="">Ambulat, et subito mirantur funus amici:</l>
				<l absnum="" n="">Sic est incautum, quicquid habetur amor.</l>
				<l absnum="" n="">Nam cui non ego sum fallaci praemia uati?</l>
				<l absnum="" n="">Quae mea non decies somnia uersat anus?</l>
				<l absnum="" n="">Hostis si quis erit nobis, amet ille puellas:</l>
				<l absnum="" n="">Gaudeat in puero, si quis amicus erit.</l>
				<l absnum="" n="">Tranquillo tuta descendis flumine cymba:</l>
				<l absnum="" n="">Quid tibi tam parui litoris unda nocet?</l>
			</div>

			<div type="poem" n="5">
				<l absnum="" n="">Hoc uerum est, tota te ferri, Cynthia, Roma,</l>
				<l absnum="" n="">Et non ignota uiuere nequitia?</l>
				<l absnum="" n="">Haec merui sperare? dabis mihi, perfida, poenas:</l>
				<l absnum="" n="">Et nobis aliquo, Cynthia, uentus erit.</l>
				<l absnum="" n="">Inueniam tamen e multis fallacibus unam,</l>
				<l absnum="" n="">Quae fieri nostro carmine nota uelit,</l>
				<l absnum="" n="">Nec mihi tam duris insultet moribus, et te</l>
				<l absnum="" n="">Vellicet: heu sero flebis amata diu.</l>
				<l absnum="" n="">Nunc est ira recens, nunc est discedere tempus:</l>
				<l absnum="" n="">Si dolor abfuerit, crede, redibit amor.</l>
				<l absnum="" n="">Non ita Carpathiae uariant Aquilonibus undae,</l>
				<l absnum="" n="">Nec dubio nubes uertitur atra Noto,</l>
				<l absnum="" n="">Quam facile irati uerbo mutantur amantes:</l>
				<l absnum="" n="">Dum licet, iniusto subtrahe colla iugo.</l>
				<l absnum="" n="">Nec tu non aliquid, sed prima nocte, dolebis:</l>
				<l absnum="" n="">Omne in amore malum, si patiare, leue est.</l>
				<l absnum="" n="">At tu per dominae Iunonis dulcia iura</l>
				<l absnum="" n="">Parce tuis animis, uita, nocere tibi.</l>
				<l absnum="" n="">Non solum taurus ferit uncis cornibus hostem,</l>
				<l absnum="" n="">Verum etiam instanti laesa repugnat ouis.</l>
				<l absnum="" n="">Nec tibi periurae scindam de corpore uestes,</l>
				<l absnum="" n="">Nec mea praeclusas fregerit ira fores,</l>
				<l absnum="" n="">Nec tibi conexos iratus carpere crines</l>
				<l absnum="" n="">Nec duris ausim laedere pollicibus.</l>
				<l absnum="" n="">Rusticus haec aliquis tam turpia praelia quaerat,</l>
				<l absnum="" n="">Cuius non hederae circuiere caput.</l>
				<l absnum="" n="">Scribam igitur, quod non umquam tua deleat acta:</l>
				<l absnum="" n="">'Cynthia forma potens, Cynthia uerba leuis.'</l>
			</div>

			<div type="poem" n="6">
				<l absnum="" n="">Non ita complebant Ephyreae Laidos aedes,</l>
				<l absnum="" n="">Ad cuius iacuit Graecia tota fores,</l>
				<l absnum="" n="">Turba Menandreae fuerat nec Thaidos olim</l>
				<l absnum="" n="">Tanta, in qua populus lusit Ericthonius,</l>
				<l absnum="" n="">Nec, quae deletas potuit componere Thebas,</l>
				<l absnum="" n="">Phryne tam multis facta beata uiris.</l>
				<l absnum="" n="">Quin etiam falsos fingis tibi saepe propinquos,</l>
				<l absnum="" n="">Oscula nec desunt qui tibi iure ferant.</l>
				<l absnum="" n="">Me iuuenum pictae facies, me nomina laedunt,</l>
				<l absnum="" n="">Me tener in cunis et sine uoce puer:</l>
				<l absnum="" n="">Me laedit si multa tibi dedit oscula mater,</l>
				<l absnum="" n="">Me soror et cum quae dormit amica simul:</l>
				<l absnum="" n="">Omnia me laedunt: timidus sum (ignosce timori)</l>
				<l absnum="" n="">Et miser in tunica suspicor esse uirum.</l>
				<l absnum="" n="">His olim, ut fama est, uitiis ad praelia uentum est:</l>
				<l absnum="" n="">His Troiana uides funera principiis.</l>
				<l absnum="" n="">Aspera Centauros eadem dementia iussit</l>
				<l absnum="" n="">Frangere in aduersum pocula Pirithoum.</l>
				<l absnum="" n="">Cur exempla petam Graium? tu criminis auctor,</l>
				<l absnum="" n="">Nutritus duro, Romule, lacte lupae.</l>
				<l absnum="" n="">Tu rapere intactas docuisti inpune Sabinas:</l>
				<l absnum="" n="">Per te nunc Romae quidlibet audet Amor.</l>
				<l absnum="" n="">Felix Admeti coniunx et lectus Ulixis,</l>
				<l absnum="" n="">Et quaecumque uiri femina limen amat.</l>
				<l>* * *</l>
				<l absnum="" n="">Templa Pudicitiae quid opus statuisse puellis,</l>
				<l absnum="" n="">Si quoiuis nuptae quoilibet esse licet?</l>
				<l>* * *</l>
				<l absnum="" n="">Quae manus obscenas depinxit prima tabellas</l>
				<l absnum="" n="">Et posuit casta turpia uisa domo,</l>
				<l absnum="" n="">Illa puellarum ingenuos corrupit ocellos,</l>
				<l absnum="" n="">Nequitiaeque suae noluit esse rudes.</l>
				<l absnum="" n="">A! gemat, in terris ista qui protulit arte</l>
				<l absnum="" n="">Orgia sub tacita condita laetitia.</l>
				<l absnum="" n="">Non istis olim uariabant tecta figuris:</l>
				<l absnum="" n="">Tum paries nullo crimine pictus erat.</l>
				<l>* * *</l>
				<l absnum="" n="">Sed non inmerito uelauit aranea fanum,</l>
				<l absnum="" n="">Et mala desertos occupat herba deos.</l>
				<l>* * *</l>
				<l absnum="" n="">Quor igitur tibi custodes per limina ponam,</l>
				<l absnum="" n="">Quae numquam supra pes inimicus eat?</l>
				<l absnum="" n="">Nam nihil inuitae tristis custodia prodest:</l>
				<l absnum="" n="">Quam peccare pudet, Cynthia, tuta sat est.</l>
				<l>* * *</l>
			</div>

			<div type="poem" n="7">
				<l absnum="" n="">Gauisa es certe sublatam, Cynthia, legem,</l>
				<l absnum="" n="">Qua quondam edicta flemus uterque diu,</l>
				<l absnum="" n="">Quod nos diuideret. quamuis diducere amantes</l>
				<l absnum="" n="">Non queat inuitos Iuppiter ipse duos.</l>
				<l absnum="" n="">'At magnus Caesar.' sed magnus Caesar in armis:</l>
				<l absnum="" n="">Deuictae gentes nil in amore ualent.</l>
				<l absnum="" n="">Nam citius paterer caput hoc discedere collo,</l>
				<l absnum="" n="">Quam possem nuptae perdere more faces.</l>
				<l absnum="" n="">Aut ego transirem tua limina clausa maritus,</l>
				<l absnum="" n="">Respiciens udis prodita luminibus?</l>
				<l absnum="" n="">A, mala tum qualis caneret sub tibia somnos,</l>
				<l absnum="" n="">Tibia, funesta tristior illa tuba!</l>
				<l>* * *</l>
				<l absnum="" n="">Unde mihi patriis natos praebere triumphis?</l>
				<l absnum="" n="">Nullus de nostro sanguine miles erat.</l>
				<l absnum="" n="">Quod si uera meae comitarem castra puellae,</l>
				<l absnum="" n="">Non mihi sat magnus Castoris iret equus.</l>
				<l absnum="" n="">Hinc etenim tantum meruit mea gloria nomen,</l>
				<l absnum="" n="">Gloria ad hibernos lata Borysthenidas.</l>
			</div>

			<div type="poem" n="8">
				<l absnum="" n="">Eripitur nobis iam pridem cara puella,</l>
				<l absnum="" n="">Et tu me lacrimas fundere, amice, uetas!</l>
				<l absnum="" n="">Nullae sunt inimicitiae nisi amoris acerbae:</l>
				<l absnum="" n="">Ipsum me iugula, segnior hostis ero.</l>
				<l absnum="" n="">Possum ego in alterius positam spectare lacerto?</l>
				<l absnum="" n="">Nec mea dicetur, quae modo dicta mea est?</l>
				<l absnum="" n="">Magni saepe duces, magni cecidere tyranni,</l>
				<l absnum="" n="">Et Thebae steterunt, altaque Troia fuit.</l>
				<l absnum="" n="">Omnia uertuntur. certe uertuntur amores:</l>
				<l absnum="" n="">Vinceris aut uincis, haec in amore rota est.</l>
				<l absnum="" n="">Munera quanta dedi, uel qualia carmina feci!</l>
				<l absnum="" n="">Illa tamen numquam ferrea dixit 'amo’.</l>
				<l>* * *</l>
				<l absnum="" n="">Ergo tam multos nimium temerarius annos,</l>
				<l absnum="" n="">Improba, qui tulerim teque tuamque domum,</l>
				<l absnum="" n="">Ecquandone tibi liber sum uisus? an usque</l>
				<l absnum="" n="">In nostrum iacies uerba superba caput?</l>
				<l>* * *</l>
				<l absnum="" n="">Sic igitur prima moriere aetate, Properti?</l>
				<l absnum="" n="">Sed morere, interitu gaudeat illa tuo,</l>
				<l absnum="" n="">Exagitet nostros Manes, sectetur et umbras,</l>
				<l absnum="" n="">Insultetque rogis, calcet et ossa mea.</l>
				<l absnum="" n="">Quid? non Antigonae tumulo Boeotius Haemon</l>
				<l absnum="" n="">Corruit ipse suo saucius ense latus,</l>
				<l absnum="" n="">Et sua cum miserae permiscuit ossa puellae,</l>
				<l absnum="" n="">Qua sine Thebanam noluit ire domum?</l>
				<l absnum="" n="">Sed non efficies: mecum moriaris oportet:</l>
				<l absnum="" n="">Hoc eodem ferro stillet uterque cruor.</l>
				<l absnum="" n="">Quamuis ista mihi mors est inhonesta futura:</l>
				<l absnum="" n="">Mors inhonesta quidem, tu moriere tamen.</l>
				<l>* * *</l>
				<l absnum="" n="">Ille etiam abrepta desertus coniuge Achilles</l>
				<l absnum="" n="">Cessare in tectis pertulit arma sua.</l>
				<l absnum="" n="">Viderat ille fuga stratos in litore Achiuos,</l>
				<l absnum="" n="">Feruere et Hectorea Dorica castra face,</l>
				<l absnum="" n="">Viderat informem multa Patroclon arena</l>
				<l absnum="" n="">Porrectum et sparsas caede iacere comas,</l>
				<l absnum="" n="">Omnia formosam propter Briseida passus:</l>
				<l absnum="" n="">Tantus in erepto saeuit amore dolor.</l>
				<l absnum="" n="">At postquam sacra captiua est reddita poena,</l>
				<l absnum="" n="">Fortem ille Haemoniis Hectora traxit equis.</l>
			</div>

			<div type="poem" n="9">
				<l absnum="" n="">Iste quod est, ego saepe fui: sed fors et in hora</l>
				<l absnum="" n="">Hoc ipso eiecto carior alter erit.</l>
				<l absnum="" n="">Penelope poterat bis denos salua per annos</l>
				<l absnum="" n="">Viuere, tam multis femina digna procis:</l>
				<l absnum="" n="">Coniugium falsa poterat differre Minerua,</l>
				<l absnum="" n="">Nocturno soluens texta diurna dolo;</l>
				<l absnum="" n="">Visura et quamuis numquam speraret Ulixem,</l>
				<l absnum="" n="">Illum expectando facta remansit anus.</l>
				<l absnum="" n="">Nec non exanimem amplectens Briseis Achillem</l>
				<l absnum="" n="">Candida uesana uerberat ora manu,</l>
				<l absnum="" n="">Et dominum lauit maerens captiua cruentum,</l>
				<l absnum="" n="">Appositum flauis in Simoenta uadis,</l>
				<l absnum="" n="">Foedauitque comas, et tanti corpus Achillis</l>
				<l absnum="" n="">Maximaque in parua sustulit ossa manu,</l>
				<l absnum="" n="">Quando ibi nec Peleus aderat nec caerula mater,</l>
				<l absnum="" n="">Scyria nec uiduo Deidamia toro.</l>
				<l absnum="" n="">Tunc igitur castis gaudebat Graecia nuptis,</l>
				<l absnum="" n="">Tunc etiam felix inter et arma pudor.</l>
				<l absnum="" n="">At tu non una potuisti nocte uacare,</l>
				<l absnum="" n="">Impia, non unum sola manere diem.</l>
				<l absnum="" n="">Quin etiam multo duxisti pocula risu:</l>
				<l absnum="" n="">Forsitan et de me uerba fuere mala.</l>
				<l absnum="" n="">Hic etiam petitur, qui te prius ipse reliquit.</l>
				<l absnum="" n="">Di faciant, isto capta fruare uiro!</l>
				<l absnum="" n="">Haec mihi uota tuam propter suscepta salutem,</l>
				<l absnum="" n="">Cum capite hoc Stygiae iam poterentur aquae,</l>
				<l absnum="" n="">Et lectum flentes circum staremus amici?</l>
				<l absnum="" n="">Dic, ubi tum, pro di, perfidus iste fuit?</l>
				<l absnum="" n="">Quid si longinquos retinerer miles ad Indos,</l>
				<l absnum="" n="">Aut mea si staret nauis in Oceano?</l>
				<l absnum="" n="">Sed uobis facile est uerba et componere fraudes:</l>
				<l absnum="" n="">Hoc unum didicit femina semper opus.</l>
				<l absnum="" n="">Non sic incerto mutantur flamine Syrtes,</l>
				<l absnum="" n="">Nec folia hiberno tam tremefacta Noto,</l>
				<l absnum="" n="">Quam cito feminea non constat foedus in ira,</l>
				<l absnum="" n="">Siue ea causa grauis, siue ea causa leuis.</l>
				<l absnum="" n="">Nunc, quoniam ista tibi placuit sententia, cedam.</l>
				<l absnum="" n="">Tela, precor, pueri, promite acuta magis,</l>
				<l absnum="" n="">Figite certantes, atque hanc mihi soluite uitam:</l>
				<l absnum="" n="">Sanguis erit uobis maxima palma meus.</l>
				<l>* * *</l>
				<l absnum="" n="">Sidera sunt testes et matutina pruina</l>
				<l absnum="" n="">Et furtim misero ianua aperta mihi:</l>
				<l absnum="" n="">Te nihil in uita nobis acceptius umquam:</l>
				<l absnum="" n="">Nunc quoque eris, quamuis sis inimica mihi.</l>
				<l absnum="" n="">Nec domina ulla meo ponet uestigia lecto:</l>
				<l absnum="" n="">Solus ero, quoniam non licet esse tuum.</l>
				<l absnum="" n="">Atque utinam, si forte pios eduximus annos,</l>
				<l absnum="" n="">Ille uir in medio fiat amore lapis!</l>
				<l>* * *</l>
				<l absnum="" n="">Non ob regna magis diris cecidere sub armis</l>
				<l absnum="" n="">Thebani media non sine matre duces.</l>
			</div>

			<div type="poem" n="10">
				<l>* * *</l>
				<l absnum="" n="">Sed tempus lustrare aliis Helicona choreis,</l>
				<l absnum="" n="">Et campum Aonio iam dare tempus equo.</l>
				<l absnum="" n="">Iam libet et fortes memorare ad praelia turmas,</l>
				<l absnum="" n="">Et Romana mei dicere castra ducis.</l>
				<l absnum="" n="">Quod si deficiant uires, audacia certe</l>
				<l absnum="" n="">Laus erit: in magnis et uoluisse sat est.</l>
				<l absnum="" n="">Aetas prima canat Veneres, extrema tumultus:</l>
				<l absnum="" n="">Bella canam, quando scripta puella mea est.</l>
				<l absnum="" n="">Nunc uolo subducto grauior procedere uultu,</l>
				<l absnum="" n="">Iamque aliam citharam me mea Musa docet.</l>
				<l absnum="" n="">Surge, anima, ex humili; iam, carmina, sumite uires;</l>
				<l absnum="" n="">Pierides, magni nunc erit oris opus.</l>
				<l absnum="" n="">Iam negat Euphrates equitem post terga tueri</l>
				<l absnum="" n="">Parthorum et Crassos se tenuisse dolet:</l>
				<l absnum="" n="">India quin, Auguste, tuo dat colla triumpho,</l>
				<l absnum="" n="">Et domus intactae te tremit Arabiae:</l>
				<l absnum="" n="">Et si qua extremis tellus se subtrahit oris,</l>
				<l absnum="" n="">Sentiat illa tuas postmodo capta manus.</l>
				<l absnum="" n="">Haec ego castra sequar, uates tua castra canendo</l>
				<l absnum="" n="">Magnus ero. seruent hunc mihi fata diem!</l>
				<l absnum="" n="">Ut caput in magnis ubi non est tangere signis,</l>
				<l absnum="" n="">Ponitur hic imos ante corona pedes,</l>
				<l absnum="" n="">Sic nos nunc, inopes laudis conscendere culmen,</l>
				<l absnum="" n="">Pauperibus sacris uilia tura damus.</l>
			</div>

			<div type="poem" n="11">
				<l>* * *</l>
				<l absnum="" n="">Scribant de te alii, ne sis ignota, licebit,</l>
				<l absnum="" n="">Laudet, qui sterili semina ponit humo:</l>
				<l absnum="" n="">Omnia, crede mihi, tecum uno munera lecto</l>
				<l absnum="" n="">Auferet extremi funeris atra dies;</l>
			</div>

			<div type="poem" n="12">
				<l absnum="" n="">Quicumque ille fuit, puerum qui pinxit Amorem,</l>
				<l absnum="" n="">Nonne putas miras hunc habuisse manus?</l>
				<l absnum="" n="">Is primum uidit sine sensu uiuere amantes,</l>
				<l absnum="" n="">Et leuibus curis magna perire bona.</l>
				<l absnum="" n="">Idem non frustra uentosas addidit alas,</l>
				<l absnum="" n="">Fecit et humano corde uolare deum:</l>
				<l absnum="" n="">Scilicet alterna quoniam iactamur in unda,</l>
				<l absnum="" n="">Nostraque non ullis permanet aura locis.</l>
				<l absnum="" n="">Et merito hamatis manus est armata sagittis,</l>
				<l absnum="" n="">Et pharetra ex humero Gnosia utroque iacet:</l>
				<l absnum="" n="">Ante ferit quoniam, tuti quam cernimus hostem,</l>
				<l absnum="" n="">Nec quisquam ex illo uulnere sanus erit.</l>
				<l absnum="" n="">In me tela manent, manet et puerilis imago:</l>
				<l absnum="" n="">Sed certe pennas perdidit ille suas,</l>
				<l absnum="" n="">Euolat a! nostro quoniam de pectore nusquam,</l>
				<l absnum="" n="">Assiduusque meo sanguine bella gerit</l>
				<l absnum="" n="">Quid tibi iocundum est siccis habitare medullis?</l>
				<l absnum="" n="">I, puer, en alio traice tela tua.</l>
				<l absnum="" n="">Intactos isto satius temptare ueneno:</l>
				<l absnum="" n="">Non ego, sed tenuis uapulat umbra mea.</l>
				<l absnum="" n="">Quam si perdideris, quis erit qui talia cantet</l>
				<l absnum="" n="">(Haec mea Musa leuis gloria magna tua est),</l>
			</div>

			<div type="poem" n="13">
				<l absnum="" n="">Non tot Achaemeniis armantur Itura sagittis,</l>
				<l absnum="" n="">Spicula quot nostro pectore fixit Amor.</l>
				<l absnum="" n="">Hic me tam graciles uetuit contemnere Musas,</l>
				<l absnum="" n="">Iussit et Ascraeum sic habitare nemus,</l>
				<l absnum="" n="">Non ut Pieriae quercus mea uerba sequantur,</l>
				<l absnum="" n="">Aut possim Ismaria ducere ualle feras,</l>
				<l absnum="" n="">Sed magis ut nostro stupefiat Cynthia uersu:</l>
				<l absnum="" n="">Tunc ego sim Inachio notior arte Lino.</l>
				<l absnum="" n="">Non ego sum formae tantum mirator honestae,</l>
				<l absnum="" n="">Nec si qua illustres femina iactat auos:</l>
				<l absnum="" n="">Me iuuet in gremio doctae legisse puellae,</l>
				<l absnum="" n="">Auribus et puris scripta probasse mea.</l>
				<l absnum="" n="">Haec ubi contigerint, populi confusa ualeto</l>
				<l absnum="" n="">Fabula: nam domina iudice tutus ero.</l>
				<l absnum="" n="">Quae si forte bonas ad pacem uerterit aures,</l>
				<l absnum="" n="">Possum inimicitias tunc ego ferre Iouis.</l>
				<l>* * *</l>
				<l absnum="" n="">Quandocumque igitur nostros mors claudet ocellos,</l>
				<l absnum="" n="">Accipe quae serues funeris acta mei.</l>
				<l absnum="" n="">Ne mea tunc longa spatietur imagine pompa,</l>
				<l absnum="" n="">Nec tuba sit fati uana querella mei,</l>
				<l absnum="" n="">Nec mihi tunc fulcro sternatur lectus eburno,</l>
				<l absnum="" n="">Nec sit in Attalico mors mea nixa toro;</l>
				<l absnum="" n="">Desit odoriferis ordo mihi lancibus, adsint</l>
				<l absnum="" n="">Plebei paruae funeris exequiae:</l>
				<l absnum="" n="">Sat mea sic magnast, si tres sint, pompa, libelli,</l>
				<l absnum="" n="">Quos ego Persephonae maxima dona feram.</l>
				<l absnum="" n="">Tu uero nudum pectus lacerata sequeris,</l>
				<l absnum="" n="">Nec fueris nomen lassa uocare meum,</l>
				<l absnum="" n="">Osculaque in gelidis pones suprema labellis,</l>
				<l absnum="" n="">Cum dabitur Syrio munere plenus onyx.</l>
				<l absnum="" n="">Deinde, ubi subpositus cinerem me fecerit ardor,</l>
				<l absnum="" n="">Accipiat Manes paruula testa meos,</l>
				<l absnum="" n="">Et sit in exiguo laurus super addita busto,</l>
				<l absnum="" n="">Quae tegat extincti funeris umbra locum.</l>
				<l absnum="" n="">Et duo sint uersus: 'qui nunc iacet horrida puluis,</l>
				<l absnum="" n="">Unius hic quondam seruus Amoris erat.'</l>
				<l absnum="" n="">Nec minus haec nostri notescet fama sepulcri,</l>
				<l absnum="" n="">Quam fuerant Phthii busta cruenta uiri.</l>
				<l absnum="" n="">Tu quoque si quando uenies ad fata, memento,</l>
				<l absnum="" n="">Huc cura ad lapides, cara, uehi memores.</l>
				<l absnum="" n="">Interea caue sis nos aspernata sepultos:</l>
				<l absnum="" n="">Non nihil ad uerum conscia terra sapit.</l>
				<l absnum="" n="">Atque utinam primis animam me ponere cunis</l>
				<l absnum="" n="">Iussisset quaeuis de tribus una soror!</l>
				<l absnum="" n="">Nam quo tam dubiae seruetur spiritus horae?</l>
				<l absnum="" n="">Nestoris est uisus post tria saecla cinis.</l>
				<l absnum="" n="">Quoi stamen longae renuisset fata senectae,</l>
				<l absnum="" n="">Callidi Iliacis miles in aggeribus</l>
				<l absnum="" n="">Non ille Antilochi uidisset corpus humari,</l>
				<l absnum="" n="">Diceret unde 'o mors, cur mihi sera uenis?’</l>
				<l absnum="" n="">Tu tamen amisso non numquam flebis amico:</l>
				<l absnum="" n="">Fas est praeteritos semper amare uiros.</l>
				<l absnum="" n="">Testis, quoi niueum quondam percussit Adonem</l>
				<l absnum="" n="">Venantem Idalio uertice durus aper:</l>
				<l absnum="" n="">Illic formosum ciuisse paludibus, illuc</l>
				<l absnum="" n="">Diceris effusa tu, Venus, isse coma.</l>
			</div>

			<div type="poem" n="14">
				<l absnum="" n="">Non ita Dardanio gauisus Atrida triumpho est,</l>
				<l absnum="" n="">Cum caderent magnae Laumedontis opes,</l>
				<l absnum="" n="">Nec sic errore exacto laetatus Ulixes,</l>
				<l absnum="" n="">Cum tetigit carae litora Dulichiae,</l>
				<l absnum="" n="">Nec sic Electra, saluum cum aspexit Orestem,</l>
				<l absnum="" n="">Cuius falsa tenens fleuerat ossa sinu,</l>
				<l absnum="" n="">Nec sic incolumem Minois Thesea uidit,</l>
				<l absnum="" n="">Daedalium lino cum duce rexit iter,</l>
				<l absnum="" n="">Quanta ego praeterita collegi gaudia nocte:</l>
				<l absnum="" n="">Inmortalis ero, si altera talis erit.</l>
				<l absnum="" n="">At cum demissis supplex ceruicibus ibam,</l>
				<l absnum="" n="">Dicebar sicco uilior esse lacu.</l>
				<l absnum="" n="">Nec mihi iam fastus opponere quaerit iniquos,</l>
				<l absnum="" n="">Nec mihi ploranti lenta sedere potest.</l>
				<l absnum="" n="">Atque utinam non tam sero mihi nota fuisset</l>
				<l absnum="" n="">Condicio! cineri nunc medicina datur.</l>
				<l absnum="" n="">Ante pedes caecis lucebat semita nobis:</l>
				<l absnum="" n="">Scilicet insano nemo in amore uidet.</l>
				<l absnum="" n="">Hoc sensi prodesse magis: contemnite, amantes:</l>
				<l absnum="" n="">Sic hodie ueniet, si qua negauit heri.</l>
				<l absnum="" n="">Pulsabant alii frustra dominamque uocabant:</l>
				<l absnum="" n="">Mecum habuit positum lenta puella caput.</l>
				<l absnum="" n="">Haec mihi deuictis potior uictoria Parthis,</l>
				<l absnum="" n="">Haec spolia, haec reges, haec mihi currus erunt.</l>
				<l absnum="" n="">Magna ego dona tua figam, Cytherea, columna,</l>
				<l absnum="" n="">Taleque sub nostro nomine carmen erit:</l>
				<l absnum="" n="">'Has pono ante tuas tibi, diua, Propertius aras</l>
				<l absnum="" n="">Exuuias, tota nocte receptus amans.’</l>
				<l absnum="" n="">Nunc ad te, mea lux, ueniet, mea litore nauis</l>
				<l absnum="" n="">Seruata an mediis sidat onusta uadis.</l>
			</div>

			<div type="poem" n="15">
				<l absnum="" n="">O me felicem! o nox mihi candida! et o tu</l>
				<l absnum="" n="">Lectule deliciis facte beate meis!</l>
				<l absnum="" n="">Quam multa adposita narramus uerba lucerna,</l>
				<l absnum="" n="">Quantaque sublato lumine rixa fuit!</l>
				<l absnum="" n="">Nam modo nudatis mecum est luctata papillis,</l>
				<l absnum="" n="">Interdum tunica duxit operta moram.</l>
				<l absnum="" n="">Illa meos somno lapsos patefecit ocellos</l>
				<l absnum="" n="">Ore suo, et dixit 'siccine, lente, iaces?’</l>
				<l absnum="" n="">Quam uario amplexu mutamus brachia! quantum</l>
				<l absnum="" n="">Oscula sunt labris nostra morata tuis!</l>
				<l absnum="" n="">Non iuuat in caeco Venerem corrumpere motu:</l>
				<l absnum="" n="">Si nescis, oculi sunt in amore duces.</l>
				<l absnum="" n="">Ipse Paris nuda fertur periisse Lacaena,</l>
				<l absnum="" n="">Cum Menelaeo surgeret e thalamo:</l>
				<l absnum="" n="">Nudus et Endymion Phoebi cepisse sororem</l>
				<l absnum="" n="">Dicitur et nudae concubuisse deae.</l>
				<l absnum="" n="">Quod si pertendens animo uestita cubaris,</l>
				<l absnum="" n="">Scissa ueste meas experiere manus:</l>
				<l absnum="" n="">Quin etiam, si me ulterius prouexerit ira,</l>
				<l absnum="" n="">Ostendes matri brachia laesa tuae.</l>
				<l absnum="" n="">Necdum inclinatae prohibent te ludere mammae:</l>
				<l absnum="" n="">Viderit hoc, si quam iam peperisse pudet.</l>
				<l absnum="" n="">Dum nos fata sinunt, oculos satiemus amore:</l>
				<l absnum="" n="">Nox tibi longa uenit, nec reditura dies.</l>
				<l absnum="" n="">Atque utinam haerentes sic nos uincire catena</l>
				<l absnum="" n="">Vellet, uti numquam solueret ulla dies!</l>
				<l absnum="" n="">Exemplo iunctae tibi sint in amore columbae,</l>
				<l absnum="" n="">Masculus et totum femina coniugium.</l>
				<l absnum="" n="">Errat, qui finem uesani quaerit amoris:</l>
				<l absnum="" n="">Verus amor nullum nouit habere modum.</l>
				<l absnum="" n="">Terra prius falso partu deludet arantes,</l>
				<l absnum="" n="">Et citius nigros Sol agitabit equos,</l>
				<l absnum="" n="">Fluminaque ad caput incipient reuocare liquores,</l>
				<l absnum="" n="">Aridus et sicco gurgite piscis erit,</l>
				<l absnum="" n="">Quam possim nostros alio transferre calores:</l>
				<l absnum="" n="">Huius ero uiuus, mortuus huius ero.</l>
				<l absnum="" n="">Quod mihi si tales iterum concedere noctes</l>
				<l absnum="" n="">Illa uelit, uitae longus et annus erit:</l>
				<l absnum="" n="">Si dabit haec multas, fiam inmortalis in illis:</l>
				<l absnum="" n="">Nocte una quiuis uel deus esse potest.</l>
				<l absnum="" n="">Qualem si cuncti cuperent decurrere uitam</l>
				<l absnum="" n="">Nec pressi multo membra iacere mero,</l>
				<l absnum="" n="">Non ferrum crudele esset neque bellica nauis,</l>
				<l absnum="" n="">Nec nostra Actiacum uerteret ossa mare,</l>
				<l absnum="" n="">Nec totiens propriis circum expugnata triumphis</l>
				<l absnum="" n="">Lassa foret crines soluere Roma suos.</l>
				<l absnum="" n="">Nos certe merito poterunt laudare minores:</l>
				<l absnum="" n="">Laeserunt nullos pocula nostra deos.</l>
				<l absnum="" n="">Tu modo, dum licet, o fructum ne desere uitae:</l>
				<l absnum="" n="">Omnia si dederis oscula, pauca dabis.</l>
				<l absnum="" n="">Ac ueluti folia arentis liquere corollas,</l>
				<l absnum="" n="">Quae passim calathis strata natare uides,</l>
			</div>

			<div type="poem" n="16">
				<l absnum="" n="">Praetor ab Illyricis uenit modo, Cynthia, terris,</l>
				<l absnum="" n="">Maxima praeda tibi, maxima cura mihi.</l>
				<l absnum="" n="">Non potuit saxo uitam posuisse Cerauno?</l>
				<l absnum="" n="">A Neptune, tibi qualia dona darem!</l>
				<l absnum="" n="">Nunc sine me plena fiunt conuiuia mensa,</l>
				<l absnum="" n="">Nunc sine me tota ianua nocte patet.</l>
				<l absnum="" n="">Quare, si sapis, oblatas ne desere messes,</l>
				<l absnum="" n="">Et stolidum pleno uellere carpe pecus:</l>
				<l absnum="" n="">Deinde, ubi consumpto restabit munere pauper,</l>
				<l absnum="" n="">Dic alias iterum nauiget Illyrias.</l>
				<l absnum="" n="">Cynthia non sequitur fasces, nec curat honores:</l>
				<l absnum="" n="">Semper amatorum ponderat illa sinus.</l>
				<l absnum="" n="">At tu nunc nostro, Venus, o succurre dolori,</l>
				<l absnum="" n="">Rumpat ut assiduis membra libidinibus.</l>
				<l absnum="" n="">Ergo muneribus quiuis mercatur amorem?</l>
				<l absnum="" n="">Iuppiter, indigna merce puella perit.</l>
				<l absnum="" n="">Semper in Oceanum mittit me quaerere gemmas,</l>
				<l absnum="" n="">Et iubet ex ipsa tollere dona Tyro.</l>
				<l absnum="" n="">Atque utinam Romae nemo esset diues, et ipse</l>
				<l absnum="" n="">Straminea posset dux habitare casa:</l>
				<l absnum="" n="">Numquam uenales essent ad munus amicae,</l>
				<l absnum="" n="">Atque una fieret cana puella domo!</l>
				<l absnum="" n="">Non quia septenas noctes seiuncta cubaris,</l>
				<l absnum="" n="">Candida tam foedo brachia fusa uiro,</l>
				<l absnum="" n="">Non quia peccaris (testor te), sed quia uulgo</l>
				<l absnum="" n="">Formosis leuitas semper amica fuit.</l>
				<l absnum="" n="">Barbarus exclusis agitat uestigia nobis,</l>
				<l absnum="" n="">Et subito felix nunc mea regna tenet.</l>
				<l absnum="" n="">Aspice quid donis Eriphyla inuenit amaris,</l>
				<l absnum="" n="">Arserit et quantis nupta Creusa malis.</l>
				<l absnum="" n="">Nullane sedabit nostros iniuria fletus?</l>
				<l absnum="" n="">An dolor hic uitiis nescit abesse tuis?</l>
				<l absnum="" n="">Tot iam abiere dies, cum me nec cura theatri</l>
				<l absnum="" n="">Nec tetigit Campi, nec mea Musa iuuat.</l>
				<l absnum="" n="">A pudeat certe, pudeat! nisi forte, quod aiunt,</l>
				<l absnum="" n="">Turpis amor surdis auribus esse solet.</l>
				<l absnum="" n="">Cerne ducem, modo qui fremitu compleuit inani</l>
				<l absnum="" n="">Actia damnatis aequora militibus.</l>
				<l absnum="" n="">Hunc infamis amor uersis dare terga carinis</l>
				<l absnum="" n="">Iussit et extremo quaerere in orbe fugam.</l>
				<l absnum="" n="">Caesaris haec uirtus et gloria Caesaris haec est:</l>
				<l absnum="" n="">Illa, qua uicit, condidit arma manu.</l>
				<l absnum="" n="">Sed quascumque tibi uestes, quoscumque smaragdos</l>
				<l absnum="" n="">Quosue dedit flauo lumine chrysolithos,</l>
				<l absnum="" n="">Haec uideam rapidas in uanum ferre procellas,</l>
				<l absnum="" n="">Quae tibi terra, uelim, quae tibi fiat aqua.</l>
				<l absnum="" n="">Non semper placidus periuros ridet amantes</l>
				<l absnum="" n="">Iuppiter et surda neglegit aure preces.</l>
				<l absnum="" n="">Vidistis toto sonitus percurrere caelo,</l>
				<l absnum="" n="">Fulminaque aetherea desiluisse domo.</l>
				<l absnum="" n="">Non haec Pleiades faciunt neque aquosus Orion,</l>
				<l absnum="" n="">Nec sic de nihilo fulminis ira cadit:</l>
				<l absnum="" n="">Periuras tunc ille solet punire puellas,</l>
				<l absnum="" n="">Deceptus quoniam fleuit et ipse deus.</l>
			</div>

			<div type="poem" n="17">
				<l absnum="" n="">Mentiri noctem, promissis ducere amantem,</l>
				<l absnum="" n="">Hoc erit infectas sanguine habere manus.</l>
				<l absnum="" n="">Horum ego sum uates, quotiens desertus amaras</l>
				<l absnum="" n="">Expleui noctes, fractus utroque toro.</l>
				<l absnum="" n="">Vel tu Tantalea moueare ad flumina sorte,</l>
				<l absnum="" n="">Ut liquor arenti fallat ab ore sitim,</l>
				<l absnum="" n="">Vel tu Sisyphios licet a! miserere labores,</l>
				<l absnum="" n="">Difficile ut toto monte uolutet onus:</l>
				<l absnum="" n="">Durius in terris nihil est quod uiuat amante,</l>
				<l absnum="" n="">Nec, modo si sapias, quod minus esse uelis.</l>
				<l absnum="" n="">Quem modo felicem inuidia admirante ferebant,</l>
				<l absnum="" n="">Nunc decimo admittor uix ego quoque die.</l>
				<l absnum="" n="">Nunc iacere e duro corpus iubet impia saxo,</l>
				<l absnum="" n="">Sumere et in nostras trita uenena manus;</l>
				<l absnum="" n="">Nec licet in triuiis sicca requiescere luna,</l>
				<l absnum="" n="">Aut per rimosas mittere uerba fores.</l>
			</div>

			<div type="poem" n="18">
				<l absnum="" n="">Assiduae multis odium peperere querellae:</l>
				<l absnum="" n="">Frangitur in tacito femina saepe uiro.</l>
				<l absnum="" n="">Si quid uidisti, semper uidisse negato:</l>
				<l absnum="" n="">Aut si quid doluit forte, dolere nega.</l>
				<l absnum="" n="">Quid si iam canis aetas mea curreret annis,</l>
				<l absnum="" n="">Et faceret scissas languida ruga genas?</l>
				<l absnum="" n="">At non Tithoni spernens Aurora senectam</l>
				<l absnum="" n="">Desertum Eoa passa iacere domo est.</l>
				<l absnum="" n="">Illum ad uicinos cum amplexa quiesceret Indos,</l>
				<l absnum="" n="">Maturos iterum est questa redire dies.</l>
				<l absnum="" n="">Illum saepe suis decedens fouit in ulnis,</l>
				<l absnum="" n="">Quam prius adiunctos sedula lauit equos.</l>
				<l absnum="" n="">Illa deos currum conscendens dixit iniquos,</l>
				<l absnum="" n="">Inuitum et terris praestitit officium;</l>
				<l absnum="" n="">Quoi maiora senis Tithoni gaudia uiui</l>
				<l absnum="" n="">Quam grauis amisso Memnone luctus erat.</l>
				<l absnum="" n="">Cum sene non puduit talem dormire puellam</l>
				<l absnum="" n="">Et canae totiens oscula ferre comae:</l>
				<l absnum="" n="">At tu etiam iuuenem odisti me, perfida, cum sis</l>
				<l absnum="" n="">Ipsa anus haut longa curua futura die.</l>
			</div>

			<div type="poem" n="18b"/l>
				<l absnum="" n="">Nunc etiam infectos demens imitare Britannos,</l>
				<l absnum="" n="">Ludis et externo tincta nitore caput?</l>
				<l absnum="" n="">Ut natura dedit, sic omnis recta figura est:</l>
				<l absnum="" n="">Turpis Romano Belgicus ore color.</l>
				<l absnum="" n="">Illi sub terris fiant mala multa puellae,</l>
				<l absnum="" n="">Quae mentita suas uertit inepta comas!</l>
				<l absnum="" n="">An si caeruleo quaedam sua tempora fuco</l>
				<l absnum="" n="">Tinxerit, idcirco caerula forma bona est?</l>
				<l absnum="" n="">Desine: mi per te poteris formosa uideri,</l>
				<l absnum="" n="">Mi formosa sat es, si modo saepe uenis.</l>
				<l absnum="" n="">Cum tibi nec frater nec sit tibi filius ullus,</l>
				<l absnum="" n="">Frater ego et tibi sim filius unus ego.</l>
				<l absnum="" n="">Ipse tuus semper tibi sit custodia lectus,</l>
				<l absnum="" n="">Nec nimis ornata fronte sedere uelis.</l>
			</div>

			<div type="poem" n="19">
				<l absnum="" n="">Etsi me inuito decedis, Cynthia, Roma,</l>
				<l absnum="" n="">Laetor quod sine me deuia rura coles.</l>
				<l absnum="" n="">Nullus erit castis iuuenis corruptor in agris,</l>
				<l absnum="" n="">Qui te blanditiis non sinat esse probam.</l>
				<l absnum="" n="">Nulla neque ante tuas orietur rixa fenestras,</l>
				<l absnum="" n="">Nec tibi clamatae somnus amarus erit.</l>
				<l absnum="" n="">Sola eris et solos spectabis, Cynthia, montes</l>
				<l absnum="" n="">Et pecus et fines pauperis agricolae.</l>
				<l absnum="" n="">Illic te nulli poterunt corrumpere ludi</l>
				<l absnum="" n="">Fanaque peccatis plurima causa tuis.</l>
				<l absnum="" n="">Illic assidue tauros spectabis arantes</l>
				<l absnum="" n="">Et uitem docta ponere falce comas,</l>
				<l absnum="" n="">Atque ibi rara feres inculto tura sacello,</l>
				<l absnum="" n="">Haedus ubi agrestis corruet ante focos,</l>
				<l absnum="" n="">Protinus et nuda choreas imitabere sura,</l>
				<l absnum="" n="">Omnia ab externo sint modo tuta uiro.</l>
				<l absnum="" n="">Ipse ego uenabor. iam nunc me sacra Dianae</l>
				<l absnum="" n="">Suscipere et Veneri ponere uota iuuat.</l>
				<l absnum="" n="">Incipiam captare feras et reddere pinu</l>
				<l absnum="" n="">Cornua et audaces ipse mouere canes;</l>
				<l absnum="" n="">Non tamen ut uastos ausim temptare leones</l>
				<l absnum="" n="">Aut celer agrestes comminus ire sues:</l>
				<l absnum="" n="">Haec igitur mihi sit lepores audacia molles</l>
				<l absnum="" n="">Excipere et stricto figere auem calamo,</l>
				<l absnum="" n="">Qua formosa suo Clitumnus flumina luco</l>
				<l absnum="" n="">Integit et niueos abluit unda boues.</l>
				<l absnum="" n="">Tu quotiens aliquid conabere, uita, memento</l>
				<l absnum="" n="">Venturum paucis me tibi Luciferis.</l>
				<l absnum="" n="">Hic me nec solae poterunt auertere siluae</l>
				<l absnum="" n="">Nec uaga muscosis flumina fusa iugis,</l>
			</div>

			<div type="poem" n="20">
				<l absnum="" n="">Quid fles abducta grauius Briseide? quid fles</l>
				<l absnum="" n="">Anxia captiua tristius Andromacha?</l>
				<l absnum="" n="">Quidue mea de fraude deos, insana, fatigas?</l>
				<l absnum="" n="">Quid quereris nostram sic cecidisse fidem?</l>
				<l absnum="" n="">Non tam nocturna uolucris funesta querella</l>
				<l absnum="" n="">Attica Cecropiis obstrepit in foliis,</l>
				<l absnum="" n="">Nec tantum Niobe bis sex ad busta superba</l>
				<l absnum="" n="">Sollicito lacrimans defluit a Sipylo.</l>
				<l absnum="" n="">Mi licet aeratis astringant brachia nodis,</l>
				<l absnum="" n="">Sint mea uel Danaes condita membra domo:</l>
				<l absnum="" n="">In te ego et aeratas rumpam, mea uita, catenas,</l>
				<l absnum="" n="">Ferratam Danaes trasiliamque domum.</l>
				<l absnum="" n="">De te quodcumque ad surdas mihi dicitur aures:</l>
				<l absnum="" n="">Tu modo ne dubita de probitate mea.</l>
				<l absnum="" n="">Ossa tibi iuro per matris et ossa paterna</l>
				<l absnum="" n="">(Si fallo, cinis heu sit mihi uterque grauis!)</l>
				<l absnum="" n="">Me tibi ad extremas mansurum, uita, tenebras:</l>
				<l absnum="" n="">Ambos una fides auferet, una dies.</l>
				<l absnum="" n="">Quod si nec nomen nec me tua forma teneret,</l>
				<l absnum="" n="">Posset seruitium mite tenere tuum.</l>
				<l absnum="" n="">[Septima iam plenae deducitur orbita lunae,</l>
				<l absnum="" n="">Cum de me et de te compita nulla tacent:</l>
				<l absnum="" n="">Interea nobis non umquam ianua mollis,</l>
				<l absnum="" n="">Non umquam lecti copia facta tui.]</l>
				<l absnum="" n="">Nec mihi muneribus nox ulla est empta beatis:</l>
				<l absnum="" n="">Quicquid eram, hoc animi gratia magna tui.</l>
				<l absnum="" n="">Cum te tam multi peterent, tu me una petisti:</l>
				<l absnum="" n="">Possum ego naturae non meminisse tuae?</l>
				<l absnum="" n="">Tum me uel tragicae uexetis Erinyes, et me</l>
				<l absnum="" n="">Inferno damnes, Aeace, iudicio,</l>
				<l absnum="" n="">Atque inter Tityi uolucres mea poena uagetur,</l>
				<l absnum="" n="">Tumque ego Sisyphio saxa labore geram.</l>
				<l absnum="" n="">Nec tu supplicibus me sis uenerata tabellis:</l>
				<l absnum="" n="">Ultima talis erit quae mea prima fides.</l>
			</div>

			<div type="poem" n="21">
				<l absnum="" n="">A, quantum de me Panthi tibi pagina finxit,</l>
				<l absnum="" n="">Tantum illi Pantho ne sit amica Venus!</l>
				<l absnum="" n="">Sed tibi iam uideor Dodona uerior augur?</l>
				<l absnum="" n="">Uxorem ille tuus pulcher amator habet.</l>
				<l absnum="" n="">Tot noctes periere. nihil pudet? aspice, cantat</l>
				<l absnum="" n="">Liber: tu nimium credula sola iaces.</l>
				<l absnum="" n="">Et nunc inter eos tu sermo es: te ille superbus</l>
				<l absnum="" n="">Dicit se inuito saepe fuisse domi.</l>
				<l absnum="" n="">Dispeream, si quicquam aliud quam gloria de te</l>
				<l absnum="" n="">Quaeritur: has laudes ille maritus habet.</l>
				<l absnum="" n="">Colchida sic hospes quondam decepit Iason:</l>
				<l absnum="" n="">Electa est tenuis namque Creusa toro.</l>
				<l absnum="" n="">Sic a Dulichio iuuene est elusa Calypso:</l>
				<l absnum="" n="">Vidit amatorem pandere uela suum.</l>
				<l absnum="" n="">A, nimium faciles aurem praebere puellae,</l>
				<l absnum="" n="">Discite desertae non temere esse bonae.</l>
				<l absnum="" n="">Huic quoque quid restat? iam pridem quaeritur alter.</l>
				<l absnum="" n="">Experta in primo, stulta, cauere potes.</l>
			</div>

			<div type="poem" n="22">
				<l absnum="" n="">Scis here mi multas pariter placuisse puellas:</l>
				<l absnum="" n="">Scis mihi, Demophoon, multa uenire mala.</l>
				<l absnum="" n="">Nulla meis frustra lustrantur compita plantis.</l>
				<l absnum="" n="">O nimis exitio nata theatra meo,</l>
				<l absnum="" n="">Siue aliquis molli diducit candida gestu</l>
				<l absnum="" n="">Brachia seu uarios incinit ore modos!</l>
				<l absnum="" n="">Interea nostri quaerunt sibi uulnus ocelli,</l>
				<l absnum="" n="">Candida non tecto pectore si qua sedet,</l>
				<l absnum="" n="">Siue uagi crines puris in frontibus errant,</l>
				<l absnum="" n="">Indica quos medio uertice gemma tenet.</l>
				<l absnum="" n="">Quae si forte aliquid uultu mihi dura negarat,</l>
				<l absnum="" n="">Frigida de tota fronte cadebat aqua.</l>
				<l absnum="" n="">Quaeris, Demophoon, cur sim tam mollis in omnes.</l>
				<l absnum="" n="">Quod quaeris 'quare?’ non habet ullus amor.</l>
				<l absnum="" n="">Cur aliquis sacris laniat sua brachia cultris</l>
				<l absnum="" n="">Et Phrygis insanos caeditur ad numeros?</l>
				<l absnum="" n="">Unicuique dedit uitium natura creato:</l>
				<l absnum="" n="">Mi fortuna aliquid semper amare dedit.</l>
				<l absnum="" n="">Me licet et Thamyrae cantoris fata sequantur,</l>
				<l absnum="" n="">Numquam ad formosas, inuide, caecus ero.</l>
				<l absnum="" n="">Sed tibi si exiles uideor tenuatus in artus,</l>
				<l absnum="" n="">Falleris: haut umquam est culta labore Venus.</l>
				<l absnum="" n="">Percontere licet: saepe est experta puella</l>
				<l absnum="" n="">Officium tota nocte ualere meum.</l>
				<l absnum="" n="">Iuppiter Alcmenae geminas requieuerat Arctos,</l>
				<l absnum="" n="">Et caelum noctu bis sine rege fuit:</l>
				<l absnum="" n="">Nec tamen idcirco languens ad fulmina uenit.</l>
				<l absnum="" n="">Nullus amor uires eripit ipse suas.</l>
				<l absnum="" n="">Quid? cum e complexu Briseidos iret Achilles,</l>
				<l absnum="" n="">Num fugere minus Thessala tela Phryges?</l>
				<l absnum="" n="">Quid? ferus Andromachae lecto cum surgeret Hector,</l>
				<l absnum="" n="">Bella Mycenaeae non timuere rates?</l>
				<l absnum="" n="">Illi uel classes poterant uel perdere muros:</l>
				<l absnum="" n="">Hic ego Pelides, hic ferus Hector ego.</l>
				<l absnum="" n="">Aspice uti caelo modo sol modo luna ministret:</l>
				<l absnum="" n="">Sic etiam nobis una puella parum est.</l>
				<l absnum="" n="">Altera me cupidis teneat foueatque lacertis,</l>
				<l absnum="" n="">Altera si quando non sinit esse locum</l>
				<l absnum="" n="">Aut, si forte irata deo sit facta sinistro,</l>
				<l absnum="" n="">Ut sciat esse aliam, quae uelit esse mea.</l>
				<l absnum="" n="">Nam melius duo defendunt retinacula nauim,</l>
				<l absnum="" n="">Tutius et geminos anxia mater alit.</l>
				<l>* * *</l>
				<l absnum="" n="">Aut, si es dura, nega: sin es non dura, uenito.</l>
				<l absnum="" n="">Quid iuuat at nullo ponere uerba loco?</l>
				<l absnum="" n="">Hic unus dolor est ex omnibus acer amanti,</l>
				<l absnum="" n="">Speranti subito si qua uenire negat.</l>
				<l absnum="" n="">Quanta illum toto uersant suspiria lecto!</l>
				<l absnum="" n="">Cur recipi, quasi non uouerit, illa uetat?</l>
			</div>

			<div type="poem" n="23">
				<l absnum="" n="">Quoi fuit indocti fugienda haec semita uulgi,</l>
				<l absnum="" n="">Ipsa petita lacu nunc mihi dulcis aqua est.</l>
				<l absnum="" n="">Ingenuus quisquam alterius dat munera seruo,</l>
				<l absnum="" n="">Ut promissa suae uerba ferat dominae,</l>
				<l absnum="" n="">Et quaerit totiens 'quaenam nunc porticus illam</l>
				<l absnum="" n="">Integit?’ et 'campo quo mouet illa pedes?’,</l>
				<l absnum="" n="">Deinde, ubi pertuleris, quos dicit fama, labores</l>
				<l absnum="" n="">Herculis, ut scribat 'muneris ecquid habes?’,</l>
				<l absnum="" n="">Cernere uti possis uultum custodis amari,</l>
				<l absnum="" n="">Captus et inmunda saepe latere casa?</l>
				<l absnum="" n="">Quam care semel in toto nox uenditur anno!</l>
				<l absnum="" n="">A pereant, si quos ianua clausa iuuat!</l>
				<l absnum="" n="">Contra, reiecto quae libera uadit amictu,</l>
				<l absnum="" n="">Custodum et nullo septa timore, placet,</l>
				<l absnum="" n="">Cui saepe inmundo Sacra conteritur Via socco,</l>
				<l absnum="" n="">Nec sinit esse moram, si quis adire uelit.</l>
				<l absnum="" n="">Differet haec numquam, nec poscet garrula, quod te</l>
				<l absnum="" n="">Astrictus ploret saepe dedisse pater,</l>
				<l absnum="" n="">Nec dicet 'timeo: propera iam surgere, quaeso;</l>
				<l absnum="" n="">Infelix, hodie uir mihi rure uenit.'</l>
				<l absnum="" n="">Et quas Euphrates et quas mihi misit Orontes,</l>
				<l absnum="" n="">Me capiant: nolim furta pudenda tori.</l>
			</div>

			<div type="poem" n="24">
				<l absnum="" n="">'Sic loqueris, cum tu iam noto fabula libro</l>
				<l absnum="" n="">Et tua sit toto Cynthia lecta foro?’</l>
				<l absnum="" n="">Quoi non his uerbis aspergat tempora sudor?</l>
				<l absnum="" n="">Aut pudor ingenuis aut retinendus amor.</l>
				<l absnum="" n="">Quod si tam facilis spiraret Cynthia nobis,</l>
				<l absnum="" n="">Non ego nequitiae dicerer esse caput,</l>
				<l absnum="" n="">Nec sic per totam infamis traducerer urbem,</l>
				<l absnum="" n="">Ureret et quamuis, non mala uerba darem.</l>
				<l absnum="" n="">Quare ne tibi sit mirum me quaerere uiles:</l>
				<l absnum="" n="">Parcius infamant: num tibi causa leuis?</l>
				<l>* * *</l>
				<l absnum="" n="">Et modo pauonis caudae flabella superbae</l>
				<l absnum="" n="">Et manibus dura frigus habere pila</l>
				<l absnum="" n="">Et cupit iratum talos me poscere eburnos</l>
				<l absnum="" n="">Quaeque nitent Sacra uilia dona Via.</l>
			</div>

			<div type="poem" n="24b"/l>
				<l absnum="" n="">Hoc erat in primis quod me gaudere iubebas?</l>
				<l absnum="" n="">Tam te formosam non pudet esse leuem?</l>
				<l absnum="" n="">Una aut altera nox nondum est in amore peracta,</l>
				<l absnum="" n="">Et dicor lecto iam grauis esse tuo.</l>
				<l absnum="" n="">Me modo laudabas, et carmina nostra legebas:</l>
				<l absnum="" n="">Ille tuus pennas tam cito uertit amor?</l>
				<l absnum="" n="">Contendat mecum ingenio, contendat et arte,</l>
				<l absnum="" n="">In primis una discat amare domo:</l>
				<l absnum="" n="">Si libitum tibi erit, Lernaeas pugnet ad hydras,</l>
				<l absnum="" n="">Et tibi ab Hesperio mala dracone ferat,</l>
				<l absnum="" n="">Atra uenena libens et naufragus ebibat undas,</l>
				<l absnum="" n="">Et numquam pro te deneget esse miser</l>
				<l absnum="" n="">(Quos utinam in nobis, uita, experiare labores):</l>
				<l absnum="" n="">Iam tibi de timidis iste proteruus erit,</l>
				<l absnum="" n="">Qui nunc se in tumidum iactando uenit honorem:</l>
				<l absnum="" n="">Discidium uobis proximus annus erit.</l>
				<l absnum="" n="">At me non aetas mutabit tota Sibyllae,</l>
				<l absnum="" n="">Non labor Alcidae, non niger ille dies.</l>
				<l absnum="" n="">Tum me compones et dices 'ossa, Properti,</l>
				<l absnum="" n="">Haec tua sunt: eheu tu mihi certus eras.</l>
				<l absnum="" n="">Certus eras eheu, quamuis nec sanguine auito</l>
				<l absnum="" n="">Nobilis et quamuis non ita diues eras.'</l>
				<l absnum="" n="">Nil ego non patiar: numquam me iniuria mutat:</l>
				<l absnum="" n="">Ferre ego formosam nullum onus esse puto.</l>
				<l absnum="" n="">Credo ego non paucos ista periisse figura,</l>
				<l absnum="" n="">Credo ego sed multos non habuisse fidem.</l>
				<l absnum="" n="">Paruo dilexit spatio Minoida Theseus,</l>
				<l absnum="" n="">Phyllida Demophoon, hospes uterque malus.</l>
				<l absnum="" n="">Quam cito Iasonia uecta est Medea carina,</l>
				<l absnum="" n="">Et modo ab infido sola relicta uiro!</l>
				<l absnum="" n="">Dura est, quae multis simulatum fingit amorem,</l>
				<l absnum="" n="">Et se plus uni si qua parare potest.</l>
				<l absnum="" n="">Noli nobilibus, noli conferre beatis:</l>
				<l absnum="" n="">Vix uenit, extremo qui legat ossa die.</l>
			</div>

			<div type="poem" n="25">
				<l absnum="" n="">Unica nata meo pulcherrima cura dolori,</l>
				<l absnum="" n="">Excludit quoniam sors mea 'saepe ueni',</l>
				<l absnum="" n="">Ista meis fiet notissima forma libellis,</l>
				<l absnum="" n="">Calue tua uenia, pace Catulle tua.</l>
				<l absnum="" n="">Miles depositis annosus secubat armis,</l>
				<l absnum="" n="">Grandaeuique negant ducere aratra boues,</l>
				<l absnum="" n="">Putris et in uacua requiescit nauis arena,</l>
				<l absnum="" n="">Et uetus in templo bellica parma uacat:</l>
				<l absnum="" n="">At me ab amore tuo deducet nulla senectus,</l>
				<l absnum="" n="">Siue ego Tithonus siue ego Nestor ero.</l>
				<l absnum="" n="">Nonne fuit satius duro seruire tyranno</l>
				<l absnum="" n="">Et gemere in tauro, saeue Perille, tuo,</l>
				<l absnum="" n="">Gorgonis et satius fuit obdurescere uultu,</l>
				<l absnum="" n="">Caucaseas etiam si pateremur aues?</l>
				<l absnum="" n="">Sed tamen obsistam, teritur rubigine mucro</l>
				<l absnum="" n="">Ferreus et paruo saepe liquore silex:</l>
				<l absnum="" n="">At nullo dominae teritur sub crimine amator:</l>
				<l absnum="" n="">Restat et inmerita sustinet aure minas.</l>
				<l absnum="" n="">Ultro contemptus rogat, et peccasse fatetur</l>
				<l absnum="" n="">Laesus, et inuitis ipse redit pedibus.</l>
				<l absnum="" n="">Tu quoque, qui pleno fastus assumis amore,</l>
				<l absnum="" n="">Credule, nulla diu femina pondus habet.</l>
				<l absnum="" n="">An quisquam in mediis persoluit uota fluentis,</l>
				<l absnum="" n="">Cum saepe in portu fracta carina natet,</l>
				<l absnum="" n="">Aut prius infecto deposcit praemia cursu,</l>
				<l absnum="" n="">Septima quam metam triuerit arte rota?</l>
				<l absnum="" n="">Mendaces ludunt flatus in amore secundi.</l>
				<l absnum="" n="">Si qua uenit sero, magna ruina uenit.</l>
				<l absnum="" n="">Tu tamen interea, quamuis te diligat illa,</l>
				<l absnum="" n="">In tacito cohibe gaudia clausa sinu:</l>
				<l absnum="" n="">Namque in amore suo semper sua maxima cuique</l>
				<l absnum="" n="">Nescio quo pacto uerba nocere solent.</l>
				<l absnum="" n="">Quamuis te persaepe uocet, semel ire negato:</l>
				<l absnum="" n="">Inuidiam quod habet, non solet esse diu.</l>
				<l absnum="" n="">At si saecla forent antiquis grata puellis,</l>
				<l absnum="" n="">Essem ego quod nunc tu: tempore uincor ego.</l>
				<l absnum="" n="">Non tamen ista meos mutabunt saecula mores:</l>
				<l absnum="" n="">Unus quisque sua nouerit ire uia.</l>
				<l absnum="" n="">At uos, qui officia in multos reuocatis amores,</l>
				<l absnum="" n="">Quantum sic cruciat lumina uestra dolor!</l>
				<l absnum="" n="">Vidistis pleno teneram candore puellam,</l>
				<l absnum="" n="">Vidistis fuscas: dulcis uterque color;</l>
				<l absnum="" n="">Vidistis quandam Argiuam prodente figura,</l>
				<l absnum="" n="">Vidistis nostras: utraque forma rapit;</l>
				<l absnum="" n="">Illaque plebeio uel sit sandicis amictu:</l>
				<l absnum="" n="">Haec atque illa mali uulneris una uia est.</l>
			</div>

			<div type="poem" n="26">
				<l absnum="" n="">Vidi te in somnis fracta, mea uita, carina</l>
				<l absnum="" n="">Ionio lassas ducere rore manus,</l>
				<l absnum="" n="">Et quaecumque in me fueras mentita fateri,</l>
				<l absnum="" n="">Nec iam humore graues tollere posse comas,</l>
				<l absnum="" n="">Qualem purpureis agitatam fluctibus Hellen,</l>
				<l absnum="" n="">Aurea quam molli tergore uexit ouis.</l>
				<l absnum="" n="">Quam timui, ne forte tuum mare nomen haberet</l>
				<l absnum="" n="">Teque tua labens nauita fleret aqua!</l>
				<l absnum="" n="">Quae tum ego Neptuno, quae tum cum Castore fratri,</l>
				<l absnum="" n="">Quaeque tibi excepi, iam dea Leucothoe!</l>
				<l absnum="" n="">Quod si forte tuos uidisset Glaucus ocellos,</l>
				<l absnum="" n="">Esses Ionii facta puella maris,</l>
				<l absnum="" n="">Et tibi prae inuidia Nereides increpitarent,</l>
				<l absnum="" n="">Candida Nesaee, caerula Cymothoe.</l>
				<l absnum="" n="">Sed tibi subsidio delphinum currere uidi,</l>
				<l absnum="" n="">Qui, puto, Arioniam uexerat ante lyram.</l>
				<l absnum="" n="">At tu uix primas extollens gurgite palmas</l>
				<l absnum="" n="">Saepe meum nomen iam peritura uocas.</l>
			</div>

			<div type="poem" n="26b">
				<l absnum="" n="">Nunc admirentur quod tam mihi pulcra puella</l>
				<l absnum="" n="">Seruiat et tota dicar in urbe potens.</l>
				<l absnum="" n="">Non, si iam Gygae redeant et flumina Croesi,</l>
				<l absnum="" n="">Dicat 'de nostro surge, poeta, toro.'</l>
				<l absnum="" n="">Nam mea cum recitat, dicit se odisse beatos:</l>
				<l absnum="" n="">Carmina tam sancte nulla puella colit.</l>
				<l absnum="" n="">Multum in amore fides, multum constantia prodest:</l>
				<l absnum="" n="">Qui durare potest multa, et amare potest.</l>
				<l absnum="" n="">Seu mare per longum mea cogitet ire puella,</l>
				<l absnum="" n="">Hanc sequar, et fidos una aget aura duos,</l>
				<l absnum="" n="">Et tabula una duos poterit componere amantes</l>
				<l absnum="" n="">(Prora cubile mihi seu mihi puppis erit);</l>
				<l absnum="" n="">Unum litus erit sopitis unaque tecto</l>
				<l absnum="" n="">Arbor, et ex una saepe bibemus aqua.</l>
				<l absnum="" n="">Omnia perpetiar: saeuus licet urgeat Eurus,</l>
				<l absnum="" n="">Velaque in incertum frigidus Auster agat,</l>
				<l absnum="" n="">Quicumque et uenti miserum uexastis Ulixem</l>
				<l absnum="" n="">Et Danaum Euboico litore mille rates,</l>
				<l absnum="" n="">Et qui mouistis duo litora, cum rudis Argus</l>
				<l absnum="" n="">Dux erat ignoto missa columba mari.</l>
				<l absnum="" n="">Illa meis tantum non umquam desit ocellis,</l>
				<l absnum="" n="">Incendat nauem Iuppiter ipse licet.</l>
				<l absnum="" n="">Certe isdem nudi pariter iactabimur oris:</l>
				<l absnum="" n="">Me licet unda ferat, te modo terra tegat.</l>
				<l absnum="" n="">Sed non Neptunus tanto crudelis amori,</l>
				<l absnum="" n="">Neptunus fratri par in amore Ioui.</l>
				<l absnum="" n="">Testis Amymone, latices cum ferret, in Argis</l>
				<l absnum="" n="">Compressa, et Lernae pulsa tridente palus.</l>
				<l absnum="" n="">Iam deus amplexu uotum persoluit: at illi</l>
				<l absnum="" n="">Aurea diuinas urna profudit aquas.</l>
				<l absnum="" n="">Crudelem et Boream rapta Orithyia negauit:</l>
				<l absnum="" n="">Hic deus et terras et maria alta domat.</l>
				<l absnum="" n="">Crede mihi, nobis mutescet Scylla nec umquam</l>
				<l absnum="" n="">Alternante uacans uasta Charybdis aqua;</l>
				<l absnum="" n="">Ipsaque sidera erunt nullis obscura tenebris,</l>
				<l absnum="" n="">Purus et Orion, purus et Haedus erit.</l>
			</div>

			<div type="poem" n="27">
				<l absnum="" n="">At uos incertam, mortales, funeris horam</l>
				<l absnum="" n="">Quaeritis, et qua sit mors aditura uia,</l>
				<l absnum="" n="">Quaeritis et caelo Phoenicum inuenta sereno,</l>
				<l absnum="" n="">Quae sit stella homini commoda quaeque mala.</l>
				<l absnum="" n="">Seu pedibus Parthos sequimur seu classe Britannos:</l>
				<l absnum="" n="">Et maris et terrae caeca pericla uiae;</l>
				<l absnum="" n="">Rursus et obiectum flemus capiti esse tumultum,</l>
				<l absnum="" n="">Cum Mauors dubias miscet utrimque manus.</l>
				<l absnum="" n="">Praeterea domibus flammam metuisque ruinas,</l>
				<l absnum="" n="">Neu subeant labris pocula nigra tuis!</l>
				<l absnum="" n="">Solus amans nouit, quando periturus et a qua</l>
				<l absnum="" n="">Morte, neque hic Boreae flabra nec arma timet;</l>
				<l absnum="" n="">Iam licet et Stygia sedeat sub arundine remex,</l>
				<l absnum="" n="">Cernat et infernae tristia uela ratis:</l>
			</div>

			<div type="poem" n="28">
				<l absnum="" n="">Iuppiter, affectae tandem miserere puellae:</l>
				<l absnum="" n="">Tam formosa tuum mortua crimen erit.</l>
				<l>* * *</l>
				<l absnum="" n="">Venit enim tempus, quo torridus aestuat aer,</l>
				<l absnum="" n="">Incipit et sicco feruere terra Cane.</l>
				<l absnum="" n="">Sed non tam ardoris culpa est neque crimina caeli,</l>
				<l absnum="" n="">Quam totiens sanctos non habuisse deos.</l>
				<l absnum="" n="">Hoc perdit miseras, hoc perdidit ante, puellas:</l>
				<l absnum="" n="">Quicquid iurarunt, uentus et unda rapit.</l>
				<l absnum="" n="">Num sibi collatam doluit Venus ipsa paremque?</l>
				<l absnum="" n="">Prae se formosis inuidiosa dea est.</l>
				<l absnum="" n="">An contempta tibi Iunonis templa Pelasgae,</l>
				<l absnum="" n="">Palladis aut oculos ausa negare bonos?</l>
				<l absnum="" n="">Semper, formosae, non nostis parcere uerbis:</l>
				<l absnum="" n="">Hoc tibi lingua nocens, hoc tibi forma dedit.</l>
				<l absnum="" n="">Sed tibi uexatae per multa pericula uitae</l>
				<l absnum="" n="">Extremo ueniet mollior hora die.</l>
				<l absnum="" n="">Io uersa caput primos mugiuerat annos:</l>
				<l absnum="" n="">Nunc dea, quae Nili flumina uacca bibit.</l>
				<l absnum="" n="">Ino etiam prima terris aetate uagata est:</l>
				<l absnum="" n="">Hanc miser inplorat nauita Leucothoen.</l>
				<l absnum="" n="">Andromede monstris fuerat sacrata marinis:</l>
				<l absnum="" n="">Haec eadem Persei nobilis uxor erat.</l>
				<l absnum="" n="">Callisto Arcadios errauerat ursa per agros:</l>
				<l absnum="" n="">Haec nocturna suo sidere uela regit.</l>
				<l absnum="" n="">Quod si forte tibi properarint fata quietem,</l>
				<l absnum="" n="">Igne sepulturae facta beata tuae</l>
				<l absnum="" n="">Narrabis Semelae, quo sit formosa periclo</l>
				<l absnum="" n="">(Credet et illa, suo docta puella malo),</l>
				<l absnum="" n="">Et tibi Maeonias omnis heroidas inter</l>
				<l absnum="" n="">Primus erit nulla non tribuente locus.</l>
				<l absnum="" n="">Nunc, utcumque potes, fato gere saucia morem:</l>
				<l absnum="" n="">Et deus et durus uertitur ipse dies.</l>
				<l>* * *</l>
				<l absnum="" n="">Hoc tibi uel poterit coniunx ignoscere Iuno:</l>
				<l absnum="" n="">Frangitur et Iuno, si qua puella perit.</l>
				<l absnum="" n="">Deficiunt magico torti sub carmine rhombi,</l>
				<l absnum="" n="">Et tacet extincto laurus adusta foco,</l>
				<l absnum="" n="">Et iam Luna negat totiens descendere caelo,</l>
				<l absnum="" n="">Nigraque funestum concinit omen auis.</l>
				<l absnum="" n="">Una ratis fati nostros portabit amores</l>
				<l absnum="" n="">Caerula ad infernos uelificata locos.</l>
				<l absnum="" n="">Si non unius, quaeso, miserere duorum.</l>
				<l absnum="" n="">Viuam, si uiuet: si cadet illa, cadam.</l>
				<l absnum="" n="">Pro quibus optatis sacro me carmine damno:</l>
				<l absnum="" n="">Scribam ego 'per magnum est salua puella Iouem’;</l>
			</div>

			<div type="poem" n="28b">
				<l absnum="" n="">Haec tua, Persephone, maneat clementia, nec tu,</l>
				<l absnum="" n="">Persephonae coniunx, saeuior esse uelis.</l>
				<l absnum="" n="">Sunt aput infernos tot milia formosarum:</l>
				<l absnum="" n="">Pulcra sit in superis, si licet, una locis.</l>
				<l absnum="" n="">Vobiscum est Iope, uobiscum candida Tyro,</l>
				<l absnum="" n="">Vobiscum Europe, nec proba Pasiphae;</l>
				<l absnum="" n="">Et quot Creta tulit uetus et quot Achaia formas</l>
				<l absnum="" n="">Et Thebae et Priami diruta regna senis,</l>
				<l absnum="" n="">Et quaecumque erat in numero Romana puella,</l>
				<l absnum="" n="">Occidit: has omnis ignis auarus habet.</l>
				<l absnum="" n="">Nec forma aeternum aut cuiquam est fortuna peremnis:</l>
				<l absnum="" n="">Longius aut propius mors sua quemque manet.</l>
				<l absnum="" n="">Tu quoniam es, mea lux, magno dimissa periclo,</l>
				<l absnum="" n="">Munera Dianae debita redde choros,</l>
			</div>

			<div type="poem" n="29">
				<l absnum="" n="">Extrema modo cum perpotus nocte uagarer,</l>
				<l absnum="" n="">Nec me seruorum duceret ulla manus,</l>
				<l absnum="" n="">Obuia, nescio quot pueri, mihi turba minata</l>
				<l absnum="" n="">Venerat (hos uetuit me numerare timor);</l>
				<l absnum="" n="">Quorum alii faculas, alii retinere sagittas,</l>
				<l absnum="" n="">Pars etiam uisa est uincla parare mihi.</l>
				<l absnum="" n="">Sed nudi fuerunt, quorum lasciuior unus</l>
				<l absnum="" n="">'Arripite hunc’ inquit; 'nam bene nostis eum.</l>
				<l absnum="" n="">Hic erat, hunc mulier nobis irata locauit.’</l>
				<l absnum="" n="">Dixit, et in collo iam mihi nodus erat.</l>
				<l absnum="" n="">Hic alter iubet in medium propellere, et alter</l>
				<l absnum="" n="">'Intereat, qui nos non putat esse deos!</l>
				<l absnum="" n="">Haec te non meritum totas expectat in horas:</l>
				<l absnum="" n="">At tu nescio quas quaeris, inepte, fores.</l>
				<l absnum="" n="">Quae cum Sidoniae nocturna ligamina mitrae</l>
				<l absnum="" n="">Soluerit, atque oculos mouerit illa graues,</l>
				<l absnum="" n="">Adflabunt tibi non Arabum de gramine odores,</l>
				<l absnum="" n="">Sed quos ipse suis fecit Amor manibus.</l>
				<l absnum="" n="">Parcite iam, fratres: iam certos spondet amores,</l>
				<l absnum="" n="">Et iam ad mandatam uenimus ecce domum.'</l>
				<l absnum="" n="">Atque ita me iniecto soluerunt rursus amictu:</l>
				<l absnum="" n="">'I nunc, et noctes disce manere domi.'</l>
				<l absnum="" n="">Mane erat, et uolui, si sola quiesceret illa,</l>
				<l absnum="" n="">Visere: et in lecto Cynthia sola fuit.</l>
				<l absnum="" n="">Obstupui: non illa mihi formosior umquam</l>
				<l absnum="" n="">Visa (neque, ostrina cum fuit in tunica,</l>
				<l absnum="" n="">Ibat et hinc castae narratum somnia Vestae,</l>
				<l absnum="" n="">Neu sibi neue mihi quae nocitura forent),</l>
				<l absnum="" n="">Qualis uisa mihi somno dimissa recenti:</l>
				<l absnum="" n="">En quantum per se candida forma ualet!</l>
				<l absnum="" n="">'Quid tu matutinus’ ait 'speculator amicae?</l>
				<l absnum="" n="">Me similem uestris moribus esse putas?</l>
				<l absnum="" n="">Non ego tam facilis: sat erit mihi cognitus unus,</l>
				<l absnum="" n="">Vel tu uel si quis uerior esse potest.</l>
				<l absnum="" n="">Apparent non ulla toro uestigia presso,</l>
				<l absnum="" n="">Signa uoluptatis, nec iacuisse duos.</l>
				<l absnum="" n="">Aspice, ut in toto nullus mihi corpore surgat</l>
				<l absnum="" n="">Spiritus, admisso natus adulterio.'</l>
				<l absnum="" n="">Dixit, et opposita propellens sauia dextra</l>
				<l absnum="" n="">Prosilit in laxa nixa pedem solea.</l>
			</div>

			<div type="poem" n="30">
				<l absnum="" n="">Quo fugis, a demens? nulla est fuga: tu licet usque</l>
				<l absnum="" n="">Ad Tanaim fugias: usque sequetur Amor.</l>
				<l absnum="" n="">Non si Pegaseo uecteris in aere dorso,</l>
				<l absnum="" n="">Nec tibi si Persei mouerit ala pedes:</l>
				<l absnum="" n="">Vel si te sectae rapiant talaribus aurae,</l>
				<l absnum="" n="">Nil tibi Mercurii proderit alta uia.</l>
				<l absnum="" n="">Instat semper Amor supra caput: instat amanti,</l>
				<l absnum="" n="">Et grauis ipse super libera colla sedet.</l>
				<l absnum="" n="">Excubat ille acer custos et tollere numquam</l>
				<l absnum="" n="">Te patietur humo lumina capta semel.</l>
				<l absnum="" n="">Et iam si pecces, deus exorabilis ille est,</l>
				<l absnum="" n="">Si modo praesentis uiderit esse preces.</l>
				<l>* * *</l>
				<l absnum="" n="">Ista senes licet accusent conuiuia duri:</l>
				<l absnum="" n="">Nos modo propositum, uita, teramus iter.</l>
				<l absnum="" n="">Illorum antiquis onerantur legibus aures:</l>
				<l absnum="" n="">Hic locus est, in quo, tibia docta, sones,</l>
				<l absnum="" n="">Quae non iure uado Maeandri iacta natasti,</l>
				<l absnum="" n="">Turpia cum faceret Palladis ora tumor.</l>
				<l>* * *</l>
				<l absnum="" n="">Num tu, dura, paras Phrygias nunc ire per undas</l>
				<l absnum="" n="">Et petere Hyrcani litora longa maris</l>
				<l absnum="" n="">Spargereque externa communes caede Penates</l>
				<l absnum="" n="">Et ferre ad patrios praemia dira Lares?</l>
				<l>* * *</l>
				<l absnum="" n="">Unum contentum pudeat me uiuere amica?</l>
				<l absnum="" n="">Hoc si crimen erit, crimen Amoris erit:</l>
				<l absnum="" n="">Mi nemo obiciat. libeat tibi, Cynthia, mecum</l>
				<l absnum="" n="">Rorida muscosis antra tenere iugis.</l>
				<l absnum="" n="">Illic aspicies scopulis haerere sorores</l>
				<l absnum="" n="">Et canere antiqui dulcia furta Iouis,</l>
				<l absnum="" n="">Ut Semele est combustus, ut est deperditus Io,</l>
				<l absnum="" n="">Denique ut ad Trois tecta uolarit auis.</l>
				<l absnum="" n="">Quod si nemo extat, qui uicerit alitis arma,</l>
				<l absnum="" n="">Communis culpae cur reus unus agor?</l>
				<l absnum="" n="">Nec tu uirginibus reuerentia moueris ora:</l>
				<l absnum="" n="">Hic quoque non nescit quid sit amare chorus,</l>
				<l absnum="" n="">Si tamen Oeagri quaedam compressa figura</l>
				<l absnum="" n="">Bistoniis olim rupibus accubuit.</l>
				<l absnum="" n="">Hic ubi me prima statuent in parte choreae,</l>
				<l absnum="" n="">Et medius docta cuspide Bacchus erit,</l>
			</div>

			<div type="poem" n="31">
				<l absnum="" n="">Quaeris, cur ueniam tibi tardior, aurea Phoebi</l>
				<l absnum="" n="">Porticus a magno Caesare aperta fuit,</l>
				<l absnum="" n="">Quanta erat in speciem, Poenis digesta columnis,</l>
				<l absnum="" n="">Inter quas Danai femina turba senis.</l>
				<l absnum="" n="">Tum medium claro surgebat marmore templum,</l>
				<l absnum="" n="">Et patria Phoebo carius Ortygia.</l>
				<l absnum="" n="">Aequos Solis erat supra fastigia currus;</l>
				<l absnum="" n="">Et ualuae, Libyci nobile dentis opus,</l>
				<l absnum="" n="">Altera deiectos Parnasi uertice Gallos,</l>
				<l absnum="" n="">Altera maerebat funera Tantalidos.</l>
				<l absnum="" n="">Deinde inter matrem deus ipse interque sororem</l>
				<l absnum="" n="">Pythius in longa carmina ueste sonat.</l>
				<l absnum="" n="">Hic Phoebus Phoebo uisus mihi pulcrior ipso</l>
				<l absnum="" n="">Marmoreus tacita carmen hiare lyra,</l>
				<l absnum="" n="">Atque aram circum steterunt armenta Myronis,</l>
				<l absnum="" n="">Quattuor artifices, uiuida signa, boues.</l>
			</div>

			<div type="poem" n="32">
				<l>* * *</l>
				<l absnum="" n="">Qui uidet, is peccat; qui te non uiderit ergo,</l>
				<l absnum="" n="">Non cupiet: facti lumina crimen habent.</l>
				<l absnum="" n="">Nam quid Praenesti dubias, o Cynthia, sortes,</l>
				<l absnum="" n="">Quid petis Aeaei moenia Telogoni?</l>
				<l absnum="" n="">Cur tua te Herculeum deportant esseda Tibur?</l>
				<l absnum="" n="">Appia cur totiens te uia Lanuuium?</l>
				<l absnum="" n="">Cur uidet accensis deuotam currere taedis</l>
				<l absnum="" n="">Te nemus et Triuiae lumina ferre deae?</l>
				<l absnum="" n="">Scilicet umbrosis sordet Pompeia columnis</l>
				<l absnum="" n="">Porticus aulaeis nobilis Attalicis,</l>
				<l absnum="" n="">Et crebris pariter platanis surgentibus ordo,</l>
				<l absnum="" n="">Flumina sopito quaeque Marone cadunt</l>
				<l absnum="" n="">En leuiter lymphis toto crepitantibus orbe,</l>
				<l absnum="" n="">Cum subito Triton ore recondit aquam!</l>
				<l absnum="" n="">Hoc utinam spatiare loco, quodcumque uacabis,</l>
				<l absnum="" n="">Cynthia! sed tibi me credere turba uetat:</l>
				<l absnum="" n="">Fallis, et ista tui furtum uia monstrat amoris:</l>
				<l absnum="" n="">Non urbem, demens, lumina nostra fugis!</l>
				<l absnum="" n="">Nil agis, insidias in me componis inanes,</l>
				<l absnum="" n="">Tendis iners docto retia nota mihi.</l>
				<l absnum="" n="">Sed de me minus est: famae iactura pudicae</l>
				<l absnum="" n="">Tanta tibi miserae, quanta meretur, erit.</l>
				<l absnum="" n="">Nuper enim de te nostram deuenit ad aurem</l>
				<l absnum="" n="">Rumor et in tota non bonus urbe fuit.</l>
				<l absnum="" n="">'Sed tu non debes inimicae credere linguae:</l>
				<l absnum="" n="">Semper formosis fabula poena fuit.'</l>
				<l absnum="" n="">Non tua deprenso damnata est fama ueneno</l>
				<l absnum="" n="">(Testis eris puras, Phoebe, uidere manus);</l>
				<l absnum="" n="">Sin autem longo nox una aut altera luxu</l>
				<l absnum="" n="">Consumpta est, non me crimina parua mouent.</l>
				<l absnum="" n="">Tyndaris externo patriam mutauit amore,</l>
				<l absnum="" n="">Et sine decreto uiua reducta domum est.</l>
				<l absnum="" n="">Ipsa Venus, quamuis corrupta libidine Martis,</l>
				<l absnum="" n="">Nec minus in caelo semper honesta fuit,</l>
				<l absnum="" n="">Quamuis Ida suum pastorem dicat amasse</l>
				<l absnum="" n="">Atque inter pecudes accubuisse deam:</l>
				<l absnum="" n="">Hoc et Hamadryadum spectauit turba sororum</l>
				<l absnum="" n="">Silenique senes et pater ipse chori,</l>
				<l absnum="" n="">Cum quibus Idaeo legit sibi poma sub antro,</l>
				<l absnum="" n="">Subposita excipiens Naica dona manu.</l>
				<l absnum="" n="">An quisquam in tanto stuprorum examine quaerit</l>
				<l absnum="" n="">'Cur haec tam diues? quis dedit? unde dedit?’</l>
				<l absnum="" n="">O nimium nostro felicem tempore Romam,</l>
				<l absnum="" n="">Si contra mores una puella facit!</l>
				<l absnum="" n="">Haec eadem ante illam iam inpune et Lesbia fecit:</l>
				<l absnum="" n="">Quae sequitur, certe est inuidiosa minus.</l>
				<l absnum="" n="">Qui quaerit Latias ueteres durasque Sabinas,</l>
				<l absnum="" n="">Hic posuit nostra nuper in urbe pedem.</l>
				<l absnum="" n="">Tu prius et fluctus poteris siccare marinos</l>
				<l absnum="" n="">Altaque mortali deripere astra manu,</l>
				<l absnum="" n="">Quam facere ut nostrae nolint peccare puellae:</l>
				<l absnum="" n="">Is mos Saturno regna tenente fuit.</l>
				<l absnum="" n="">At cum Deucalionis aquae fluxere per orbem,</l>
				<l absnum="" n="">Et post antiqui Deucalionis aquas,</l>
				<l absnum="" n="">Dic mihi, quis potuit lectum seruare pudicum,</l>
				<l absnum="" n="">Quae dea cum solo uiuere sola deo?</l>
				<l absnum="" n="">Uxorem quondam magni Minois, ut aiunt,</l>
				<l absnum="" n="">Corrupit torui candida forma bouis;</l>
				<l absnum="" n="">Nec minus aerato Danae circumdata muro</l>
				<l absnum="" n="">Non potuit magno casta negare Ioui.</l>
			</div>

			<div type="poem" n="33">
				<l absnum="" n="">Tristia iam redeunt iterum sollemnia nobis:</l>
				<l absnum="" n="">Cynthia iam noctes est operata decem.</l>
				<l absnum="" n="">Atque utinam pereat, Nilo quae sacra tepente</l>
				<l absnum="" n="">Misit matronis Inachis Ausoniis!</l>
				<l absnum="" n="">Quae dea tam cupidos totiens diuisit amantes?</l>
				<l absnum="" n="">Quacumque illa fuit, semper amara fuit.</l>
				<l absnum="" n="">Tu certe Iouis occultis in amoribus, Io,</l>
				<l absnum="" n="">Sensisti, multas quid sit inire uias,</l>
				<l absnum="" n="">Cum te iussit habere puellam cornua Iuno</l>
				<l absnum="" n="">Et pecoris duro perdere uerba sono.</l>
				<l absnum="" n="">A quotiens quernis laesisti frondibus ora,</l>
				<l absnum="" n="">Mansisti stabulis abdita pasta tuis!</l>
				<l absnum="" n="">An, quoniam agrestem detraxit ab ore figuram</l>
				<l absnum="" n="">Iuppiter, idcirco facta superba dea es?</l>
				<l absnum="" n="">An tibi non satis est fuscis Aegyptus alumnis?</l>
				<l absnum="" n="">Cur tibi tam longa Roma petita uia est?</l>
				<l absnum="" n="">Quidue tibi prodest uiduas dormire puellas?</l>
				<l absnum="" n="">Sed tibi, crede mihi, cornua rursus erunt,</l>
				<l absnum="" n="">Aut nos e nostra te, saeua, fugabimus urbe:</l>
				<l absnum="" n="">Cum Tiberi Nilo gratia nulla fuit.</l>
				<l absnum="" n="">At tu, quae nostro nimium pacata dolore es,</l>
				<l absnum="" n="">Noctibus his uacui ter faciamus iter.</l>
				<l absnum="" n="">Non audis, et uerba sinis mea ludere, cum iam</l>
				<l absnum="" n="">Flectant Icarii sidera tarda boues.</l>
				<l>* * *</l>
				<l absnum="" n="">Lenta bibis: mediae nequeunt te frangere noctes.</l>
				<l absnum="" n="">An nondum est talos mittere lassa manus?</l>
				<l absnum="" n="">A pereat, quicumque meracas repperit uuas,</l>
				<l absnum="" n="">Corrupitque bonas nectare primus aquas!</l>
				<l absnum="" n="">Icare Cecropiis merito iugulate colonis,</l>
				<l absnum="" n="">Pampineus nosti quam sit amarus odor.</l>
				<l absnum="" n="">Tuque o Eurytion uino Centaure peristi,</l>
				<l absnum="" n="">Nec non Ismario tu, Polypheme, mero.</l>
				<l absnum="" n="">Vino forma perit, uino corrumpitur aetas,</l>
				<l absnum="" n="">Vino saepe suum nescit amica uirum.</l>
				<l absnum="" n="">Me miserum, ut multo nihil est mutata Lyaeo!</l>
				<l absnum="" n="">Iam bibe: formosa es: nil tibi mna nocent,</l>
				<l absnum="" n="">Cum tua praependent demissae in pocula sertae,</l>
				<l absnum="" n="">Et mea deducta carmina uoce legis.</l>
				<l absnum="" n="">Largius effuso madeat tibi mensa Falerno,</l>
				<l absnum="" n="">Spumet et aurato mollius in calice.</l>
				<l>* * *</l>
				<l absnum="" n="">Nulla tamen lecto recipit se sola libenter:</l>
				<l absnum="" n="">Est quiddam, quod uos quaerere cogat Amor.</l>
			</div>

			<div type="poem" n="34">
				<l absnum="" n="">Cur quisquam faciem dominae non credit amari?</l>
				<l absnum="" n="">Sic erepta mihi paene puella mea est.</l>
				<l absnum="" n="">Expertus dico: nemo est in amore fidelis,</l>
				<l absnum="" n="">Et formam raro non sibi quisque petit.</l>
				<l absnum="" n="">Polluit ille deus cognatos, soluit amicos</l>
				<l absnum="" n="">Et bene concordes tristia ad arma uocat.</l>
				<l absnum="" n="">Hunc per in hospitium Menelao uenit adulter,</l>
				<l absnum="" n="">Colchis et ignotum nocte secuta uirum est.</l>
				<l absnum="" n="">Lynceu, tune meam potuisti tangere curam?</l>
				<l absnum="" n="">Perfide, nonne tuae tum cecidere manus?</l>
				<l absnum="" n="">Quid si non constans illa et tam certa fuisset?</l>
				<l absnum="" n="">Possesne in tanto uiuere flagitio?</l>
				<l absnum="" n="">Tu mihi uel ferro pectus uel perde ueneno:</l>
				<l absnum="" n="">A domina tantum te modo tolle mea.</l>
				<l absnum="" n="">Te socium uitae, te corporis esse licebit;</l>
				<l absnum="" n="">Te dominum admitto rebus, amice, meis:</l>
				<l absnum="" n="">Lecto te solum, lecto te deprecor uno:</l>
				<l absnum="" n="">Riualem possum non ego ferre Iouem.</l>
				<l absnum="" n="">Ipse meas solus, quod nil est, aemulor umbras,</l>
				<l absnum="" n="">Stultus, quod nullo saepe timore tremo.</l>
				<l absnum="" n="">Una tamen causa est, qua crimina tanta remitto,</l>
				<l absnum="" n="">Errabant multo quod tua uerba mero.</l>
			</div>

			<div type="poem" n="34b">
				<l absnum="" n="">Lynceus ipse meus seros insanit amores:</l>
				<l absnum="" n="">Solum te nostros laetor adire deos.</l>
				<l absnum="" n="">Quid tua Socraticis tibi nunc sapientia libris</l>
				<l absnum="" n="">Proderit aut rerum dicere posse uias?</l>
				<l absnum="" n="">Aut quid nunc Tei tibi prosunt carmina lecta?</l>
				<l absnum="" n="">Nil iuuat in magno noster amore senex.</l>
				<l absnum="" n="">Tu grauibus Musis meliorem imitere Philetam</l>
				<l absnum="" n="">Et non inflati somnia Callimachi.</l>
				<l absnum="" n="">Iam cursus licet Aetoli referas Acheloi,</l>
				<l absnum="" n="">Fluxerit ut magno tactus amore liquor,</l>
				<l absnum="" n="">Atque etiam ut Phrygio fallax Maeandria campo</l>
				<l absnum="" n="">Errat et ipsa suas decipit unda uias,</l>
				<l absnum="" n="">Qualis et Adrasti fuerit uocalis Arion</l>
				<l absnum="" n="">Tristia ad Archemori funera uictor equos.</l>
				<l absnum="" n="">Non nunc Amphiaraeae prosint tibi fata</l>
				<l absnum="" n="">Quadrigae aut Capanei grata ruina Ioui;</l>
				<l absnum="" n="">Desine et Aeschyleo componere uerba cothurno,</l>
				<l absnum="" n="">Desine et ad molles soluere membra choros:</l>
				<l absnum="" n="">Incipe iam angusto uersus compescere torno,</l>
				<l absnum="" n="">Inque tuos ignes, dure poeta, ueni.</l>
				<l absnum="" n="">Tu non Antimacho, non tutior ibis Homero:</l>
				<l absnum="" n="">Despicit et magnos recta puella deos.</l>
				<l absnum="" n="">Si non ante graui taurus subcumbit aratro,</l>
				<l absnum="" n="">Cornua quam ualidis haeserit in laqueis,</l>
				<l absnum="" n="">Nec tu tam duros per te patieris amores:</l>
				<l absnum="" n="">Trux animi a nobis ante domandus eris.</l>
				<l absnum="" n="">Harum nulla solet rationem quaerere mundi,</l>
				<l absnum="" n="">Nec cur fraternis Luna laboret equis,</l>
				<l absnum="" n="">Nec si post Stygias aliquid restabimus undas,</l>
				<l absnum="" n="">Nec si consulto fulmina missa tonent.</l>
				<l absnum="" n="">Aspice me, cui parua domi fortuna relicta est,</l>
				<l absnum="" n="">Nullus et antiquo Marte triumphus aui,</l>
				<l absnum="" n="">Ut regnem mixtas inter conuiua puellas</l>
				<l absnum="" n="">Hoc ego, quo tibi nunc eleuor, ingenio.</l>
				<l absnum="" n="">Me iuuet hesternis positum languere corollis,</l>
				<l absnum="" n="">Quem tetigit iactu certus ad ossa deus:</l>
				<l absnum="" n="">Actia Vergilio est custodis litora Phoebi,</l>
				<l absnum="" n="">Caesaris et fortes dicere posse rates,</l>
				<l absnum="" n="">Qui nunc Aeneae Troiani suscitat arma</l>
				<l absnum="" n="">Iactaque Lauinis moenia litoribus.</l>
				<l absnum="" n="">Cedite Romani scriptores, cedite Grai:</l>
				<l absnum="" n="">Nescio quid maius nascitur Iliade.</l>
				<l>* * *</l>
				<l absnum="" n="">Tu canis umbrosi subter pineta Galaesi</l>
				<l absnum="" n="">Thyrsin et adtritis Daphnin arundinibus,</l>
				<l absnum="" n="">Utque decem possint corrumpere mala puellas,</l>
				<l absnum="" n="">Missus et inpressis haedus ab uberibus.</l>
				<l absnum="" n="">Felix, qui uiles pomis mercaris amores!</l>
				<l absnum="" n="">Huic licet ingratae Tityrus ipse canat.</l>
				<l absnum="" n="">Felix intactum Corydon qui tentat Alexin</l>
				<l absnum="" n="">Agricolae domini carpere delicias!</l>
				<l absnum="" n="">Quamuis ille sua lassus requiescat auena,</l>
				<l absnum="" n="">Laudatur facilis inter Hamadryadas.</l>
				<l absnum="" n="">Tu canis Ascraei ueteris praecepta poetae,</l>
				<l absnum="" n="">Quo seges in campo, quo uiret uua iugo.</l>
				<l absnum="" n="">Tale facis carmen, docta testudine quale</l>
				<l absnum="" n="">Cynthius inpositis temperat articulis.</l>
				<l absnum="" n="">Non tamen haec ulli uenient ingrata legenti,</l>
				<l absnum="" n="">Siue in amore rudis siue peritus erit.</l>
				<l absnum="" n="">Nec minor his animis, aut, si minor, ore canorus</l>
				<l absnum="" n="">Anseris indocto carmine cessit olor.</l>
				<l absnum="" n="">Haec quoque perfecto ludebat Iasone Varro,</l>
				<l absnum="" n="">Varro Leucadiae maxima flamma suae.</l>
				<l absnum="" n="">Haec quoque lasciui cantarunt scripta' Catulli,</l>
				<l absnum="" n="">Lesbia quis ipsa notior est Helena.</l>
				<l absnum="" n="">Haec etiam docti confessa est pagina Calui,</l>
				<l absnum="" n="">Cum caneret miserae funera Quintiliae.</l>
				<l absnum="" n="">Et modo formosa quam multa Lycoride Gallus</l>
				<l absnum="" n="">Mortuus inferna uulnera lauit aqua!</l>
				<l absnum="" n="">Cynthia quin etiam uersu laudata Properti,</l>
				<l absnum="" n="">Hos inter si me ponere Fama uolet.</l>
			</div>
		</div>

		<div type="book" n="3">
			<div type="poem" n="1">
				<l absnum="" n="">Callimachi manes et Coi sacra Philetae,</l>
				<l absnum="" n="">In uestrum, quaeso, me sinite ire nemus.</l>
				<l absnum="" n="">Primus ego ingredior puro de fonte sacerdos</l>
				<l absnum="" n="">Itala per Graios orgia ferre choros.</l>
				<l absnum="" n="">Dicite, quo pariter carmen tenuastis in antro?</l>
				<l absnum="" n="">Quoue pede ingressi? quamue bibistis aquam?</l>
				<l absnum="" n="">A ualeat, Phoebum quicumque moratur in armis!</l>
				<l absnum="" n="">Exactus tenui pumice uersus eat,</l>
				<l absnum="" n="">Quo me Fama leuat terra sublimis, et a me</l>
				<l absnum="" n="">Nata coronatis Musa triumphat equis,</l>
				<l absnum="" n="">Et mecum in curru parui uectantur Amores,</l>
				<l absnum="" n="">Scriptorumque meas turba secuta rotas.</l>
				<l absnum="" n="">Quid frustra missis in me certatis habenis?</l>
				<l absnum="" n="">Non datur ad Musas currere lata uia.</l>
				<l absnum="" n="">Multi, Roma, tuas laudes annalibus addent,</l>
				<l absnum="" n="">Qui finem imperii Bactra futura canent:</l>
				<l absnum="" n="">Sed, quod pace legas, opus hoc de monte sororum</l>
				<l absnum="" n="">Detulit intacta pagina nostra uia.</l>
				<l absnum="" n="">Mollia, Pegasides, date uestro serta poetae:</l>
				<l absnum="" n="">Non faciet capiti dura corona meo.</l>
				<l absnum="" n="">At mihi quod uiuo detraxerit inuida turba,</l>
				<l absnum="" n="">Post obitum duplici fenore reddet Honos.</l>
				<l absnum="" n="">Omnia post obitum fingit maiora uetustas:</l>
				<l absnum="" n="">Maius ab exequiis nomen in ora uenit.</l>
				<l absnum="" n="">Nam quis equo pulsas abiegno nosceret arces,</l>
				<l absnum="" n="">Fluminaque Haemonio comminus isse uiro</l>
				<l absnum="" n="">Idaeum Simoenta Iouis cum prole Scamandro,</l>
				<l absnum="" n="">Hectora per campos ter maculasse rotas?</l>
				<l absnum="" n="">Deiphobumque Helenumque et Polydamanta et in armis</l>
				<l absnum="" n="">Qualemcumque Parim uix sua nosset humus.</l>
				<l absnum="" n="">Exiguo sermone fores nunc, Ilion et tu</l>
				<l absnum="" n="">Troia bis Oetaei numine capta dei.</l>
				<l absnum="" n="">Nec non ille tui casus memorator Homerus</l>
				<l absnum="" n="">Posteritate* suum crescere sensit opus.</l>
				<l absnum="" n="">Me quoque per seros laudabit Roma nepotes:</l>
				<l absnum="" n="">Illum post cineres auguror ipse diem.</l>
				<l absnum="" n="">Ne mea contempto lapis indicet ossa sepulcro,</l>
				<l absnum="" n="">Prouisum est Lycio uota probante deo.</l>
				<l absnum="" n="">Carminis interea nostri redeamus in orbem:</l>
				<l absnum="" n="">Gaudeat in solito tacta puella sono.</l>
				<l absnum="" n="">Orphea delenisse feras et concita dicunt</l>
				<l absnum="" n="">Flumina Threicia sustinuisse lyra:</l>
				<l absnum="" n="">Saxa Cithaeronis Thebas agitata per artem</l>
				<l absnum="" n="">Sponte sua in muri membra coisse ferunt:</l>
				<l absnum="" n="">Quin etiam, Polypheme, fera Galatea sub Aetna</l>
				<l absnum="" n="">Ad tua rorantes carmina flexit equos:</l>
				<l absnum="" n="">Miremur, nobis et Baccho et Apolline dextro</l>
				<l absnum="" n="">Turba puellarum si mea uerba colit?</l>
				<l absnum="" n="">Quod non Taenareis domus est mihi fulta columnis,</l>
				<l absnum="" n="">Nec camera auratas inter eburna trabes,</l>
				<l absnum="" n="">Nec mea Phaeacas aequant pomaria siluas,</l>
				<l absnum="" n="">Non operosa rigat Marcius antra liquor:</l>
				<l absnum="" n="">At Musae comites, et carmina cara legenti,</l>
				<l absnum="" n="">Nec defessa choris Calliopea meis.</l>
				<l absnum="" n="">Fortunata, meo si qua es celebrata libello!</l>
				<l absnum="" n="">Carmina erunt formae tot monumenta tuae.</l>
				<l absnum="" n="">Nam neque pyramidum sumptus ad sidera ducti,</l>
				<l absnum="" n="">Nec Iouis Elei caelum imitata domus,</l>
				<l absnum="" n="">Nec Mausolei diues fortuna sepulcri</l>
				<l absnum="" n="">Mortis ab extrema condicione uacant.</l>
				<l absnum="" n="">Aut illis flamma aut imber subducet honores,</l>
				<l absnum="" n="">Annorum aut ipso pondere uicta ruent.</l>
			</div>

			<div type="poem" n="3">
				<l absnum="" n="">Visus eram molli recubans Heliconis in umbra,</l>
				<l absnum="" n="">Bellorophontei qua fluit humor equi,</l>
				<l absnum="" n="">Reges, Alba, tuos et regum facta tuorum,</l>
				<l absnum="" n="">Tantum operis, neruis hiscere posse meis,</l>
				<l absnum="" n="">Paruaque iam magnis admoram fontibus ora,</l>
				<l absnum="" n="">Unde pater sitiens Ennius ante bibit</l>
				<l absnum="" n="">Et cecinit Curios fratres et Horatia pila</l>
				<l absnum="" n="">Regiaque Aemilia uecta tropaea rate</l>
				<l absnum="" n="">Victricesque moras Fabii pugnamque sinistram</l>
				<l absnum="" n="">Cannensem et uersos ad pia uota deos</l>
				<l absnum="" n="">Hannibalemque Lares Romana sede fugantes,</l>
				<l absnum="" n="">Anseris et tutum uoce fuisse Iouem:</l>
				<l absnum="" n="">Cum me Castalia speculans ex arbore Phoebus</l>
				<l absnum="" n="">Sic ait, aurata nixus ad antra lyra:</l>
				<l absnum="" n="">'Quid tibi cum tali, demens, est flumine? quis te</l>
				<l absnum="" n="">Carminis heroi tangere iussit opus?</l>
				<l absnum="" n="">Non hic ulla tibi speranda est fama, Properti:</l>
				<l absnum="" n="">Mollia sunt paruis prata terenda rotis,</l>
				<l absnum="" n="">Ut tuus in scamno iactetur saepe libellus,</l>
				<l absnum="" n="">Quem legat expectans sola puella uirum.</l>
				<l absnum="" n="">Cur tua praescripto seuecta est pagina gyro?</l>
				<l absnum="" n="">Non est ingenii cumba grauanda tui.</l>
				<l absnum="" n="">Alter remus aquas, alter tibi radat arenas:</l>
				<l absnum="" n="">Tutus eris: medio maxima turba mari est.’</l>
				<l absnum="" n="">Dixerat, et plectro sedem mihi monstrat eburno,</l>
				<l absnum="" n="">Qua noua muscoso semita facta solo est.</l>
				<l absnum="" n="">Hic erat adfixis uiridis spelunca lapillis,</l>
				<l absnum="" n="">Pendebantque cauis tympana pumicibus,</l>
				<l absnum="" n="">Organa Nysaei, et Sileni patris imago</l>
				<l absnum="" n="">Fictilis et calami, Pan Tegeaee, tui;</l>
				<l absnum="" n="">Et Veneris dominae uolucres, mea turba, columbae</l>
				<l absnum="" n="">Tingunt Gorgoneo punica rostra lacu;</l>
				<l absnum="" n="">Diuorseque nouem sortitae rura puellae</l>
				<l absnum="" n="">Exercent teneras in sua dona manus:</l>
				<l absnum="" n="">Haec hederas legit in thyrsos, haec carmina neruis</l>
				<l absnum="" n="">Aptat, et illa manu texit utraque rosam.</l>
				<l absnum="" n="">E quarum numero me contigit una dearum</l>
				<l absnum="" n="">(Ut reor a facie, Calliopea fuit):</l>
				<l absnum="" n="">'Contentus niueis semper uectabere cygnis,</l>
				<l absnum="" n="">Nec te fortis equi ducet ad arma sonus.</l>
				<l absnum="" n="">Nil tibi sit rauco praeconia classica Cornu</l>
				<l absnum="" n="">Flare nec Aonium cingere Marte nemus,</l>
				<l absnum="" n="">Aut quibus in campis Mariano praelia signo</l>
				<l absnum="" n="">Stent et Teutonicas Roma refringat opes,</l>
				<l absnum="" n="">Barbarus aut. Sueuo perfusus sanguine Rhenus</l>
				<l absnum="" n="">Saucia maerenti corpora uectet aqua.</l>
				<l absnum="" n="">Quippe coronatos alienum ad limen amantes</l>
				<l absnum="" n="">Nocturnaeque canes ebria signa fugae,</l>
				<l absnum="" n="">Ut per te clausas sciat excantare puellas,</l>
				<l absnum="" n="">Qui uolet austeros arte ferire uiros.'</l>
			</div>

			<div type="poem" n="4">
				<l absnum="" n="">Arma deus Caesar dites meditatur ad Indos</l>
				<l absnum="" n="">Et freta gemmiferi findere classe maris.</l>
				<l absnum="" n="">Magna, uiri, merces. parat ultima terra triumphos:</l>
				<l absnum="" n="">Tigris et Euphrates sub noua iura fluent,</l>
				<l absnum="" n="">Seres et Ausoniis uenient prouincia uirgis,</l>
				<l absnum="" n="">Adcrescent Latio Partha tropaea Ioui.</l>
				<l absnum="" n="">Ite agite, expertae bello date lintea prorae,</l>
				<l absnum="" n="">Et solitum Armigeri ducite munus equos.</l>
				<l absnum="" n="">Omina fausta cano: Crassos clademque piate,</l>
				<l absnum="" n="">Ite et Romanae consulite historiae.</l>
				<l absnum="" n="">Mars pater et sacrae fatalia lumina Vestae,</l>
				<l absnum="" n="">Ante meos obitus sit, precor, illa dies,</l>
				<l absnum="" n="">Qua uideam spoliis oneratos Caesaris axes,</l>
				<l absnum="" n="">Ad uulgi plausus saepe resistere equos,</l>
				<l absnum="" n="">Inque sinu carae nixus spectare puellae</l>
				<l absnum="" n="">Incipiam et titulis oppida capta legam,</l>
				<l absnum="" n="">Tela fugacis equi et braccati militis arcus</l>
				<l absnum="" n="">Et subter captos arma sedere duces.</l>
				<l absnum="" n="">Ipsa tuam prolem serua, Venus: hoc sit in aeuum,</l>
				<l absnum="" n="">Cernis ab Aenea quod superesse caput.</l>
				<l absnum="" n="">Praeda sit haec illis, quorum meruere labores:</l>
				<l absnum="" n="">Me sat erit Sacra plaudere posse Via.</l>
				<l absnum="" n="">Pacis Amor deus est, pacem ueneramur amantes:</l>
				<l absnum="" n="">Sat mihi cum domina praelia dura mea.</l>
				<l absnum="" n="">Nec tale inuiso pectus mihi carpitur auro,</l>
				<l absnum="" n="">Nec bibit e gemma diuite nostra sitis,</l>
				<l absnum="" n="">Nec mihi mille iugis Campania pinguis aratur,</l>
				<l absnum="" n="">Nec mixta aera paro clade, Corinthe, tua.</l>
				<l absnum="" n="">O prima infelix fingenti terra Prometheo!</l>
				<l absnum="" n="">Ille parum caute pectoris egit opus.</l>
				<l absnum="" n="">Corpora disponens mentem non uidit in arte:</l>
				<l absnum="" n="">Recta animi primum debuit esse uia.</l>
				<l absnum="" n="">Nunc maris in tantum uento iactamur, et hostem</l>
				<l absnum="" n="">Quaerimus atque armis nectimus arma noua.</l>
				<l absnum="" n="">Haut ullas portabis opes Acherontis ad undas,</l>
				<l absnum="" n="">Nudus at inferna, stulte, uehere rate.</l>
				<l absnum="" n="">Victor cum uictis pariter miscebitur umbris,</l>
				<l absnum="" n="">Consule cum Mario, capte Iugurtha, sedes,</l>
				<l absnum="" n="">Lydus Dulichio non distat Croesus ab Iro:</l>
				<l absnum="" n="">Optima mors, carpta quae uenit apta die!</l>
				<l absnum="" n="">Me iuuat in prima coluisse Helicona iuuenta,</l>
				<l absnum="" n="">Musarumque choris inplicuisse manus:</l>
				<l absnum="" n="">Me iuuat et multo mentem fulcire Lyaeo,</l>
				<l absnum="" n="">Et caput in uerna semper habere rosa.</l>
				<l absnum="" n="">Atque ubi iam Venerem grauis interceperit aetas,</l>
				<l absnum="" n="">Sparserit et nigras alba senecta comas,</l>
				<l absnum="" n="">Tum mihi naturae libeat perdiscere mores,</l>
				<l absnum="" n="">Quis deus hanc mundi temperet arte domum,</l>
				<l absnum="" n="">Qua uenit exoriens, qua deficit, unde coactis</l>
				<l absnum="" n="">Cornibus in plenum menstrua luna redit,</l>
				<l absnum="" n="">Unde salo superant uenti, quid flamine captet</l>
				<l absnum="" n="">Eurus, et in nubes unde peremnis aqua,</l>
				<l absnum="" n="">Sit uentura dies, mundi quae subruat arcem,</l>
				<l absnum="" n="">Purpureus pluuias cur bibit arcus aquas,</l>
				<l absnum="" n="">Aut cur Perrhaebi tremuere cacumina Pindi,</l>
				<l absnum="" n="">Solis et atratis luxerit orbis equis,</l>
				<l absnum="" n="">Cur serus uersare boues et plaustra Bootes,</l>
				<l absnum="" n="">Pleiadum spisso cur coit igne chorus,</l>
				<l absnum="" n="">Curue suos fines altum non exeat aequor,</l>
				<l absnum="" n="">Plenus et in partes quattuor annus eat,</l>
				<l absnum="" n="">Sub terris sint iura deum et tormenta Gigantum,</l>
				<l absnum="" n="">Tisiphones atro si furit angue caput,</l>
				<l absnum="" n="">Aut Alcmaeoniae furiae aut ieiunia Phinei,</l>
				<l absnum="" n="">Num rota, num scopuli, num sitis inter aquas,</l>
				<l absnum="" n="">Num tribus infernum custodit faucibus antrum</l>
				<l absnum="" n="">Cerberus, et Tityo iugera operta nouem,</l>
				<l absnum="" n="">An ficta in miseras descendit fabula gentis,</l>
				<l absnum="" n="">Et timor haut ultra quam rogus esse potest.</l>
			</div>

			<div type="poem" n="6">
				<l absnum="" n="">Dic mihi de nostra, quae sentis, uera puella:</l>
				<l absnum="" n="">Sic tibi sint dominae, Lygdame, dempta iuga.</l>
				<l absnum="" n="">Num me laetitia tumefactum fallis inani,</l>
				<l absnum="" n="">Haec referens, quae me credere uelle putas?</l>
				<l absnum="" n="">Omnis enim debet sine uano nuntius esse,</l>
				<l absnum="" n="">Maioremque timens seruus habere fidem.</l>
				<l absnum="" n="">Nunc mihi, si qua tenes, ab origine dicere prima</l>
				<l absnum="" n="">Incipe: suspensis auribus ista bibam.</l>
				<l absnum="" n="">Sicin eam incomptis uidisti flere capillis?</l>
				<l absnum="" n="">Illius ex oculis multa cadebat aqua?</l>
				<l absnum="" n="">Nec speculum strato uidisti, Lygdame, lecto?</l>
				<l absnum="" n="">Scriniaque ad lecti clausa iacere pedes?</l>
				<l absnum="" n="">Ac maestam teneris uestem pendere lacertis?</l>
				<l absnum="" n="">Ornabat niueas nullane gemma manus?</l>
				<l absnum="" n="">Tristis erat domus, et tristes sua pensa ministrae</l>
				<l absnum="" n="">Carpebant, medio nebat et ipsa loco,</l>
				<l absnum="" n="">Humidaque inpressa siccabat lumina lana,</l>
				<l absnum="" n="">Rettulit et querulo iurgia nostra sono?</l>
				<l absnum="" n="">'Haec te teste mihi promissa est, Lygdame, merces?</l>
				<l absnum="" n="">Est poenae seruo rumpere teste fidem.</l>
				<l absnum="" n="">Ille potest nullo miseram me linquere facto?</l>
				<l absnum="" n="">Riualem nullam dicere habere domi?</l>
				<l absnum="" n="">Gaudet me uacuo solam tabescere lecto:</l>
				<l absnum="" n="">Si placet, insultet, Lygdame, morte mea!</l>
				<l absnum="" n="">Non me moribus illa, sed herbis inproba uicit;</l>
				<l absnum="" n="">Staminea rhombi ducitur ille rota;</l>
				<l absnum="" n="">Illum turgentis ranae portenta rubetae</l>
				<l absnum="" n="">Et lecta exectis anguibus ossa trahunt</l>
				<l absnum="" n="">Et strigis inuentae per busta iacentia plumae</l>
				<l absnum="" n="">Cinctaque funesto lanea uitta toro.</l>
				<l absnum="" n="">Si non uana canunt mea somnia, Lygdame, testor,</l>
				<l absnum="" n="">Poena erit ante meos sera, sed ampla, pedes,</l>
				<l absnum="" n="">Putris et in uacuo texetur aranea lecto,</l>
				<l absnum="" n="">Noctibus illorum dormiet ipsa Venus.'</l>
				<l absnum="" n="">Quae tibi si ueris animis est questa puella,</l>
				<l absnum="" n="">Hac eadem rursus, Lygdame, curre uia</l>
				<l absnum="" n="">Et mea cum multis lacrimis mandata reporta,</l>
				<l absnum="" n="">Iram, non fraudes esse in amore meo.</l>
				<l absnum="" n="">Me quoque consimili inpositum torquerier igni</l>
				<l absnum="" n="">Iurabo, bis sex integer ecce dies.</l>
			</div>

			<div type="poem" n="7">
				<l absnum="" n="">Ergo sollicitae tu causa, pecunia, uitae es!</l>
				<l absnum="" n="">Per te inmaturum mortis adimus iter.</l>
				<l absnum="" n="">Tu uitiis hominum crudelia pabula praebes:</l>
				<l absnum="" n="">Semina curarum de capite orta tuo.</l>
				<l absnum="" n="">Tu Paetum ad Pharios tendentem lintea portus</l>
				<l absnum="" n="">Obruis insano terque quaterque mari.</l>
				<l absnum="" n="">Nam dum te sequitur, primo miser excidit aeuo,</l>
				<l absnum="" n="">Et noua longinquis piscibus esca natat:</l>
				<l absnum="" n="">Et mater non iusta piae dare debita terrae,</l>
				<l absnum="" n="">Nec pote cognatos inter humare rogos,</l>
				<l absnum="" n="">Sed tua nunc uolucres adstant super ossa marinae,</l>
				<l absnum="" n="">Nunc tibi pro tumulo Carpathium omne mare est.</l>
				<l absnum="" n="">Infelix Aquilo, raptae timor Orithyiae,</l>
				<l absnum="" n="">Quae spolia ex illo tanta fuere tibi?</l>
				<l absnum="" n="">Aut quidnam fracta gaudes, Neptune, carina?</l>
				<l absnum="" n="">Portabat sanctos alueus ille uiros.</l>
				<l absnum="" n="">Paete, quid aetatem numeras? quid cara natanti</l>
				<l absnum="" n="">Mater in ore tibi est? non habet unda deos.</l>
				<l absnum="" n="">Nam tibi nocturnis ad saxa ligata procellis</l>
				<l absnum="" n="">Omnia detrito uincula fune cadunt.</l>
				<l absnum="" n="">Sunt Agamemnonias testantia litora curas,</l>
				<l absnum="" n="">Qua notat Argynnus poenam inhiantis aquae:</l>
				<l absnum="" n="">Hic iuuene amisso classem non soluit Atrides,</l>
				<l absnum="" n="">Pro qua mactata est Iphigenia mora.</l>
				<l absnum="" n="">Reddite corpus humo, positumque in gurgitis ora</l>
				<l absnum="" n="">Paetum sponte tua, uilis harena, tegas:</l>
				<l absnum="" n="">Et quotiens Paeti transibit nauta sepulcrum,</l>
				<l absnum="" n="">Dicat 'et audaci tu timor esse potes.'</l>
				<l absnum="" n="">Ite, rates curuae, et leti praetexite causas:</l>
				<l absnum="" n="">Ista per humanas mors uenit acta manus.</l>
				<l absnum="" n="">Terra parum fuerat fatis: adiecimus undas,</l>
				<l absnum="" n="">Fortunae miseras auximus arte uias.</l>
				<l absnum="" n="">Ancora te teneat, quem non tenuere Penates?</l>
				<l absnum="" n="">Quid meritum dicas, cui sua terra parum est?</l>
				<l absnum="" n="">Ventorum est, quodcumque paras: haut ulla carina</l>
				<l absnum="" n="">Consenuit, fallit portus et ipse fidem.</l>
				<l absnum="" n="">Natura insidians pontum substrauit auaris:</l>
				<l absnum="" n="">Ut tibi succedat, uix semel esse potest.</l>
				<l absnum="" n="">Saxa triumphales fregere Capharea puppes,</l>
				<l absnum="" n="">Naufraga cum uasto Graecia tracta salo est.</l>
				<l absnum="" n="">Palantum socium iacturam fleuit Ulixes,</l>
				<l absnum="" n="">In mare cui solum non ualuere doli.</l>
				<l absnum="" n="">Quod si contentus patrio boue uorteret agros</l>
				<l absnum="" n="">Verbaque duxisset pondus habere mea,</l>
				<l absnum="" n="">Viueret ante suos dulcis conuiua Penates,</l>
				<l absnum="" n="">Pauper, at in terra nil nisi fleret opes.</l>
				<l absnum="" n="">Non tulit hoc Paetus, stridorem audire procellae</l>
				<l absnum="" n="">Et duro teneras laedere fune manus,</l>
				<l absnum="" n="">Sed Thyio thalamo aut Oricia terebintho</l>
				<l absnum="" n="">Et fultum pluma uersicolore caput.</l>
				<l absnum="" n="">Huic fluctus uiuo radicitus abstulit ungues,</l>
				<l absnum="" n="">Et miser inuitam traxit hiatus aquam:</l>
				<l absnum="" n="">Hunc paruo ferri uidit nox inproba ligno.</l>
				<l absnum="" n="">Paetus ut occideret, tot coiere mala.</l>
				<l absnum="" n="">Flens tamen extremis dedit haec mandata querellis,</l>
				<l absnum="" n="">Cum moribunda niger clauderet ora liquor.</l>
				<l absnum="" n="">'Di maris Aegaei quos sunt penes aequora, uenti,</l>
				<l absnum="" n="">Et quaecumque meum degrauat unda caput,</l>
				<l absnum="" n="">Quo rapitis miseros primae lanuginis annos?</l>
				<l absnum="" n="">Attulimus longas in freta uestra manus.</l>
				<l absnum="" n="">A miser! alcyonum scopulis adfligar acutis,</l>
				<l absnum="" n="">In me caeruleo fuscina sumpta deo est.</l>
				<l absnum="" n="">At saltem Italiae regionibus euehat aestus:</l>
				<l absnum="" n="">Hoc de me sat erit si modo matris erit.'</l>
				<l absnum="" n="">Subtrahit haec fantem torta uertigine fluctus;</l>
				<l absnum="" n="">Ultima quae Paeto uoxque diesque fuit.</l>
				<l absnum="" n="">O centum aequoreae Nereo genitore puellae,</l>
				<l absnum="" n="">Et tu materno tacta dolore Thetis,</l>
				<l absnum="" n="">Vos decuit lasso subponere brachia mento:</l>
				<l absnum="" n="">Non poterat uestras ille grauare manus.</l>
			</div>

			<div type="poem" n="8">
				<l absnum="" n="">Dulcis ad hesternas fuerat mihi rixa lucernas,</l>
				<l absnum="" n="">Yocis et insanae tot maledicta tuae.</l>
				<l absnum="" n="">Cur furibunda mero mensam propellis, et in me</l>
				<l absnum="" n="">Proicis insana cymbia plena manu?</l>
				<l absnum="" n="">Tu uero nostros audax inuade capillos,</l>
				<l absnum="" n="">Et mea formosis unguibus ora nota,</l>
				<l absnum="" n="">Tu minitare oculos subiecta exurere flamma,</l>
				<l absnum="" n="">Fac mea rescisso pectora nuda sinu.</l>
				<l absnum="" n="">Nimirum ueri dantur mihi signa caloris:</l>
				<l absnum="" n="">Nam sine amore graui femina nulla dolet.</l>
				<l absnum="" n="">Quae mulier rabida iactat conuicia lingua</l>
				<l absnum="" n="">Et Veneris magnae uoluitur ante pedes,</l>
				<l absnum="" n="">Custodum grege non circa se stipat euntem,</l>
				<l absnum="" n="">Sed sequitur medias, Maenas ut icta, uias,</l>
				<l absnum="" n="">Seu timidam crebro dementia somnia terrent</l>
				<l absnum="" n="">Seu miseram in tabula picta puella mouet:</l>
				<l absnum="" n="">His ego tormentis animi sum uerus aruspex,</l>
				<l absnum="" n="">Has didici certo saepe in amore notas.</l>
				<l absnum="" n="">Non est certa fides, quam non iniuria uersat.</l>
				<l absnum="" n="">Hostibus eueniat lenta puella meis!</l>
				<l absnum="" n="">In morso aequales uideant mea uulnera collo:</l>
				<l absnum="" n="">Me doceat liuor mecum habuisse meam.</l>
				<l absnum="" n="">Aut in amore dolere uolo aut audire dolentem,</l>
				<l absnum="" n="">Siue meas lacrimas siue uidere tuas.</l>
				<l>* * *</l>
				<l absnum="" n="">Tecta superciliis si quando uerba remittis,</l>
				<l absnum="" n="">Aut tua cum digitis scripta silenda notas.</l>
				<l absnum="" n="">Odi ego, quoi numquam pungunt suspiria somnos:</l>
				<l absnum="" n="">Semper in irata pallidus esse uelim.</l>
				<l absnum="" n="">Dulcior ignis erat Paridi, quom Graia per arma</l>
				<l absnum="" n="">Tyndaridi poterat gaudia ferre suae.</l>
				<l absnum="" n="">Dum uincunt Danai, dum restat barbarus Hector,</l>
				<l absnum="" n="">Ille Helenae in gremio maxima bella gerit.</l>
				<l absnum="" n="">Aut tecum aut pro te mihi cum riualibus arma</l>
				<l absnum="" n="">Semper erunt: in te pax mihi nulla placet.</l>
				<l absnum="" n="">Gaude, quod nulla est aeque formosa: doleres,</l>
				<l absnum="" n="">Si qua foret: nunc sis iure superba licet.</l>
				<l absnum="" n="">At tibi, qui nostro nexisti retia lecto,</l>
				<l absnum="" n="">Sit socer aeternum, nec sine matre domus!</l>
			</div>

			<div type="poem" n="9">
				<l absnum="" n="">Maecenas eques Etrusco de sanguine regum,</l>
				<l absnum="" n="">Intra fortunam qui cupis esse tuam,</l>
				<l absnum="" n="">Quid me scribendi tam uastum mittis in aequor?</l>
				<l absnum="" n="">Non sunt apta meae grandia uela rati.</l>
				<l absnum="" n="">Turpe est, quod nequeas, capiti committere pondus,</l>
				<l absnum="" n="">Et pressum inflexo mox dare terga genu.</l>
				<l absnum="" n="">Omnia non pariter rerum sunt omnibus apta,</l>
				<l absnum="" n="">Palma nec ex aequo ducitur una iugo.</l>
				<l absnum="" n="">Gloria Lysippo est animose fingere signa,</l>
				<l absnum="" n="">Exactis Calamis se mihi iactat equis,</l>
				<l absnum="" n="">In Veneris tabula summam sibi poscit Apelles,</l>
				<l absnum="" n="">Parrhasius parua uindicat arte locum,</l>
				<l absnum="" n="">Argumenta magis sunt Mentoris addita formae,</l>
				<l absnum="" n="">At Muos exiguum flectit acanthus iter,</l>
				<l absnum="" n="">Phidiacus signo se Iuppiter ornat eburno,</l>
				<l absnum="" n="">Praxitelem Paria uindicat urbe lapis.</l>
				<l absnum="" n="">Est quibus Eleae concurrit palma quadrigae,</l>
				<l absnum="" n="">Est quibus in celeres gloria nata pedes.</l>
				<l absnum="" n="">Hic satus ad pacem, hic castrensibus utilis armis.</l>
				<l absnum="" n="">Naturae sequitur semina quisque suae.</l>
				<l absnum="" n="">At tua, Maecenas, uitae praecepta recepi,</l>
				<l absnum="" n="">Cogor et exemplis te superare tuis.</l>
				<l absnum="" n="">Cum tibi Romano dominas in honore secures</l>
				<l absnum="" n="">Et liceat medio ponere iura foro,</l>
				<l absnum="" n="">Vel tibi Medorum pugnaces ire per hastas</l>
				<l absnum="" n="">Atque onerare tuam fixa per arma domum,</l>
				<l absnum="" n="">Et tibi ad effectum uires det Caesar et omni</l>
				<l absnum="" n="">Tempore tam faciles insinuentur opes,</l>
				<l absnum="" n="">Parcis, et in tenues humilem te colligis umbras,</l>
				<l absnum="" n="">Velorum plenos subtrahis ipse sinus.</l>
				<l absnum="" n="">Crede mihi, magnos aequabunt ista Camillos</l>
				<l absnum="" n="">Iudicia, et uenies tu quoque in ora uirum,</l>
				<l absnum="" n="">Caesaris et famae uestigia iuncta tenebis:</l>
				<l absnum="" n="">Maecenatis erunt uera tropaea fides.</l>
				<l absnum="" n="">Non ego uelifera tumidum mare findo carina,</l>
				<l absnum="" n="">Tota sed exiguo flumine nostra mora est.</l>
				<l absnum="" n="">Non flebo in cineres arcem sedisse paternam</l>
				<l absnum="" n="">Cadmi, nec septem praelia clade pari,</l>
				<l absnum="" n="">Nec referam Scaeas et Pergama Apollinis arces,</l>
				<l absnum="" n="">Et Danaum decimo uere redisse rates,</l>
				<l absnum="" n="">Moenia cum Graio Neptunia pressit aratro</l>
				<l absnum="" n="">Victor Palladiae ligneus artis equus.</l>
				<l absnum="" n="">Inter Callimachi sat erit placuisse libellos’</l>
				<l absnum="" n="">Et cecinisse modis, clare Phileta, tuis.</l>
				<l absnum="" n="">Haec urant pueros, haec urant scripta puellas,</l>
				<l absnum="" n="">Meque deum clament et mihi sacra ferant.</l>
				<l absnum="" n="">Te duce uel Iouis arma canam caeloque minantem</l>
				<l absnum="" n="">Coeum et Phlegraeis Eurymedonta iugis,</l>
				<l absnum="" n="">Celsaque Romanis decerpta Palatia tauris</l>
				<l absnum="" n="">Ordiar et caeso moenia firma Remo,</l>
				<l absnum="" n="">Eductosque pares siluestri ex ubere reges,</l>
				<l absnum="" n="">Crescet et ingenium sub tua iussa meum,</l>
				<l absnum="" n="">Prosequar et currus utroque ab litore ouantes,</l>
				<l absnum="" n="">Parthorum astutae tela remissa fugae,</l>
				<l absnum="" n="">Castraque Pelusi Romano subruta ferro</l>
				<l absnum="" n="">Antonique graues in sua fata manus.</l>
				<l absnum="" n="">Mollis tu coeptae fautor cape lora iuuentae</l>
				<l absnum="" n="">Dexteraque inmissis da mihi signa rotis.</l>
			</div>

			<div type="poem" n="10">
				<l absnum="" n="">Mirabar, quidnam misissent mane Camenae,</l>
				<l absnum="" n="">Ante meum stantes sole rubente torum.</l>
				<l absnum="" n="">Natalis nostrae signum misere puellae</l>
				<l absnum="" n="">Et manibus faustos ter crepuere sonos.</l>
				<l absnum="" n="">Transeat hic sine nube dies, stent aere uenti,</l>
				<l absnum="" n="">Ponat et in sicco molliter unda minax.</l>
				<l absnum="" n="">Aspiciam nullos hodierna luce dolentes,</l>
				<l absnum="" n="">Et Niobae lacrimas supprimat ipse lapis,</l>
				<l absnum="" n="">Alcyonum positis requiescant ora querellis,</l>
				<l absnum="" n="">Increpet absumptum nec sua mater Itym.</l>
				<l absnum="" n="">Tuque, o cara mihi, felicibus edita pennis,</l>
				<l absnum="" n="">Surge et poscentes iusta precare deos.</l>
				<l absnum="" n="">Ac primum pura somnum tibi discute lympha,</l>
				<l absnum="" n="">Et nitidas presso pollice finge comas;</l>
				<l absnum="" n="">Dein, qua primum oculos cepisti ueste Properti,</l>
				<l absnum="" n="">Indue nec uacuum flore relinque caput;</l>
				<l absnum="" n="">Et pete, qua polles, ut sit tibi forma peremnis,</l>
				<l absnum="" n="">Inque meum semper stent tua regna caput.</l>
				<l absnum="" n="">Inde coronatas ubi ture piaueris aras,</l>
				<l absnum="" n="">Luxerit et tota flamma secunda domo,</l>
				<l absnum="" n="">Sit mensae ratio, noxque inter pocula currat,</l>
				<l absnum="" n="">Et crocino naris murreus ungat onyx.</l>
				<l absnum="" n="">Tibia nocturnis succumbat rauca choreis,</l>
				<l absnum="" n="">Et sint nequitiae libera uerba tuae,</l>
				<l absnum="" n="">Dulciaque ingratos adimant conuiuia somnos,</l>
				<l absnum="" n="">Publica uicinae perstrepat aura uiae.</l>
				<l absnum="" n="">Sit sors et nobis talorum interprete iactu,</l>
				<l absnum="" n="">Quem grauius pennis uerberet ille puer.</l>
				<l absnum="" n="">Cum fuerit multis exacta trientibus hora,</l>
				<l absnum="" n="">Noctis et instituet sacra ministra Venus,</l>
			</div>

			<div type="poem" n="11">
				<l absnum="" n="">Quid mirare, meam si uersat femina uitam</l>
				<l absnum="" n="">Et trahit addictum sub sua iura uirum,</l>
				<l absnum="" n="">Criminaque ignaui capitis mihi turpia fingis,</l>
				<l absnum="" n="">Quod nequeam fracto rumpere uincla iugo?</l>
				<l absnum="" n="">Venturam melius praesagit nauita noctem,</l>
				<l absnum="" n="">Vulneribus didicit miles habere metum.</l>
				<l absnum="" n="">Ista ego praeterita iactaui uerba iuuenta:</l>
				<l absnum="" n="">Tu nunc exemplo disce timere meo.</l>
				<l absnum="" n="">Colchis flagrantis adamantina sub iuga tauros</l>
				<l absnum="" n="">Egit et armigera praelia seuit humo,</l>
				<l absnum="" n="">Custodisque feros clausit serpentis hiatus,</l>
				<l absnum="" n="">Iret ut Aesonias aurea lana domos.</l>
				<l absnum="" n="">Ausa ferox ab equo quondam obpugnare sagittis</l>
				<l absnum="" n="">Iniectis Danaum Penthesilea rates;</l>
				<l absnum="" n="">Aurea quoi postquam nudauit cassida frontem,</l>
				<l absnum="" n="">Vicit uictorem candida forma uirum.</l>
				<l absnum="" n="">Omphale in tantum formae processit honorem,</l>
				<l absnum="" n="">Lydia Gygaeo tincta puella lacu,</l>
				<l absnum="" n="">Ut, qui pacato statuisset in orbe columnas,</l>
				<l absnum="" n="">Tam dura traheret mollia pensa manu.</l>
				<l absnum="" n="">Persarum statuit Babylona Semiramis urbem,</l>
				<l absnum="" n="">Ut solidum cocto tolleret aggere opus,</l>
				<l absnum="" n="">Et duo in aduersum missi per moenia currus</l>
				<l absnum="" n="">Ne possent tacto stringere ab axe latus,</l>
				<l absnum="" n="">Duxit et Euphratem medium, quam condidit, arcis,</l>
				<l absnum="" n="">Iussit et imperio subdere Bactra caput.</l>
				<l absnum="" n="">Nam quid ego heroas, quid raptem in crimina diuos?</l>
				<l absnum="" n="">Iuppiter infamat seque suamque domum.</l>
				<l absnum="" n="">Quid, modo quae nostris obprobria uexerat armis</l>
				<l absnum="" n="">Et famulos inter femina trita suos?</l>
				<l absnum="" n="">Coniugii obsceni pretium Romana poposcit</l>
				<l absnum="" n="">Moenia et addictos in sua regna patres.</l>
				<l absnum="" n="">Noxia Alexandria, dolis aptissima tellus,</l>
				<l absnum="" n="">Et totiens nostro Memphi cruenta malo!</l>
				<l absnum="" n="">Haec tibi, Pompei, detraxit harena triumphos</l>
				<l absnum="" n="">(Una Philippeo sanguine adusta nota):</l>
				<l absnum="" n="">Issent Phlegraeo melius tibi funera campo,</l>
				<l absnum="" n="">Vel tua si socero colla daturus eras.</l>
				<l absnum="" n="">Scilicet incesti meretrix regina Canopi</l>
				<l absnum="" n="">(Tollet nulla dies hanc tibi, Roma, notam!)</l>
				<l absnum="" n="">Ausa Ioui nostro latrantem opponere Anubim,</l>
				<l absnum="" n="">Et Tiberim Nili cogere ferre minas,</l>
				<l absnum="" n="">Romanamque tubam crepitanti pellere sistro,</l>
				<l absnum="" n="">Baridos et contis rostra Liburna sequi,</l>
				<l absnum="" n="">Foedaque Tarpeio conopia tendere saxo,</l>
				<l absnum="" n="">Iura dare et statuas inter et arma Mari!</l>
				<l absnum="" n="">Quid nunc Tarquinii fractas iuuat esse secures,</l>
				<l absnum="" n="">Nomine quem simili uita superba notat,</l>
				<l absnum="" n="">Si mulier patienda fuit? cape, Roma, triumphum,</l>
				<l absnum="" n="">Et longum Augusto salua precare diem.</l>
				<l>* * *</l>
				<l absnum="" n="">Fugisti tamen in timidi uaga flumina Nili,</l>
				<l absnum="" n="">Accepere tuae Romula uincla manus.</l>
				<l absnum="" n="">Brachia spectaui sacris admorsa colubris,</l>
				<l absnum="" n="">Et trahere occultum membra soporis iter.</l>
				<l absnum="" n="">Non haec, Roma, fuit tanto tibi ciue uerenda</l>
				<l absnum="" n="">Et ducis assiduo lingua sepulta mero.</l>
				<l absnum="" n="">Septem urbs alta iugis, toto quae praesidet orbi,</l>
				<l absnum="" n="">Femineas timuit territa Marte minas?</l>
				<l absnum="" n="">Hannibalis spolia et uicti monumenta Syphacis,</l>
				<l absnum="" n="">Et Pyrrhi ad nostros gloria fracta pedes,</l>
				<l>* * *</l>
				<l absnum="" n="">Curtius expletis statuit monumenta lacunis,</l>
				<l absnum="" n="">Ac Decius misso praelia rupit equo,</l>
				<l absnum="" n="">Coclitis abscissos testatur semita pontes,</l>
				<l absnum="" n="">Est cui cognomen coruus habere dedit.</l>
				<l absnum="" n="">Haec di condiderunt, haec di quoque moenia seruant:</l>
				<l absnum="" n="">Vix timeat saluo Caesare Roma Iouem.</l>
				<l absnum="" n="">Nunc ubi Scipiadae classes, ubi signa Camilli,</l>
				<l absnum="" n="">Aut modo Pompeia, Bosphore capta, manu?</l>
				<l absnum="" n="">Leucadius uersas acies memorabit Apollo.</l>
				<l absnum="" n="">Tantum operis belli sustulit una dies.</l>
			</div>

			<div type="poem" n="12">
				<l absnum="" n="">Postume, plorantem potuisti linquere Gallam,</l>
				<l absnum="" n="">Miles et Augusti fortia signa sequi?</l>
				<l absnum="" n="">Tantine ulla fuit spoliati gloria Parthi,</l>
				<l absnum="" n="">Ne facias Galla multa rogante tua?</l>
				<l absnum="" n="">Si fas est, omnes pariter pereatis auari,</l>
				<l absnum="" n="">Et quisquis fido praetulit arma toro!</l>
				<l absnum="" n="">Tu tamen iniecta tectus, uesane, lacerna</l>
				<l absnum="" n="">Potabis galea fessus Araxis aquam.</l>
				<l absnum="" n="">Illa quidem interea fama tabescet inani,</l>
				<l absnum="" n="">Haec tua ne uirtus fiat amara tibi,</l>
				<l absnum="" n="">Neue tua Medae laetentur caede sagittae,</l>
				<l absnum="" n="">Ferreus aurato neu cataphractus equo;</l>
				<l absnum="" n="">Neue aliquid de te flendum referatur in urna,</l>
				<l absnum="" n="">Si redient, illis qui cecidere locis.</l>
				<l absnum="" n="">Ter quater in casta felix o Postume Galla,</l>
				<l absnum="" n="">Moribus bis alia coniuge dignus eras.</l>
				<l absnum="" n="">Quid faciet nullo munita puella timore,</l>
				<l absnum="" n="">Cum sit luxuriae Roma magistra suae?</l>
				<l absnum="" n="">Sed securus eas: Gallam non munera uincent,</l>
				<l absnum="" n="">Duritiaeque tuae non erit illa memor.</l>
				<l absnum="" n="">Nam quocumque die saluum te fata remittent,</l>
				<l absnum="" n="">Pendebit collo Galla pudica tuo.</l>
				<l absnum="" n="">Postumus alter erit miranda coniuge Ulixes.</l>
				<l absnum="" n="">Non illi longae tot nocuere morae,</l>
				<l absnum="" n="">Castra decem annorum, et Ciconum domus Ismara capta,</l>
				<l absnum="" n="">Exustaeque tuae mox, Polypheme, genae,</l>
				<l absnum="" n="">Et Circae fraudes, lotosque herbaeque tenaces,</l>
				<l absnum="" n="">Scyllaque et alternas scissa Charybdis aquas,</l>
				<l absnum="" n="">Lampeties Ithacis ueribus mugisse iuuencos</l>
				<l absnum="" n="">(Pauerat hos Phoebo filia Lampetie),</l>
				<l absnum="" n="">Et thalamum Aeaeae flentis fugisse puellae,</l>
				<l absnum="" n="">Totque hiemis noctes totque natasse dies,</l>
				<l absnum="" n="">Nigrantisque domos animarum intrasse silentum,</l>
				<l absnum="" n="">Sirenum surdo remige adisse lacus,</l>
				<l absnum="" n="">Et ueteres arcus leto renouasse procorum,</l>
				<l absnum="" n="">Errorisque sui sic statuisse modum:</l>
			</div>

			<div type="poem" n="13">
				<l absnum="" n="">Quaeritis, unde auidis nox sit pretiosa puellis,</l>
				<l absnum="" n="">Et Venere exhaustae damna querantur opes.</l>
				<l absnum="" n="">Certa quidem tantis causa et manifesta ruinis:</l>
				<l absnum="" n="">Luxuriae nimium libera facta uia est.</l>
				<l absnum="" n="">Inda cauis aurum mittit formica metallis,</l>
				<l absnum="" n="">Et uenit e rubro concha Erythraea salo,</l>
				<l absnum="" n="">Et Tyros ostrinos praebet Cadmea colores,</l>
				<l absnum="" n="">Cinnamon et multi coston odoris Arabs.</l>
				<l absnum="" n="">Haec etiam clausas expugnant arma maritas</l>
				<l absnum="" n="">Quaeque gerunt fastus, Icarioti, tuos.</l>
				<l absnum="" n="">Matrona incedit census induta nepotum,</l>
				<l absnum="" n="">Et spolia obprobrii nostra per ora trahit.</l>
				<l absnum="" n="">Nulla est poscendi, nulla est reuerentia dandi;</l>
				<l absnum="" n="">Et, si qua est, pretio tollitur ipsa mora.</l>
				<l absnum="" n="">Felix Eois lex funeris una maritis,</l>
				<l absnum="" n="">Quos Aurora suis rubra colorat equis.</l>
				<l absnum="" n="">Namque ubi mortifero iacta est fax ultima lecto,</l>
				<l absnum="" n="">Uxorum fusis stat pia turba comis,</l>
				<l absnum="" n="">Et certamen habent leti, quae uiua sequatur</l>
				<l absnum="" n="">Coniugium: pudor est non licuisse mori.</l>
				<l absnum="" n="">Ardent uictrices, et flammae pectora praebent,</l>
				<l absnum="" n="">Inponuntque suis ora perusta uiris.</l>
				<l absnum="" n="">Hoc genus infidum nuptarum: hic nulla puella</l>
				<l absnum="" n="">Nec fida Euadne nec pia Penelope.</l>
				<l absnum="" n="">Felix agrestum quondam pacata iuuentus,</l>
				<l absnum="" n="">Diuitiae quorum messis et arbor erant.</l>
				<l absnum="" n="">Illis munus erat, decussa Cydonia ramo</l>
				<l absnum="" n="">Et dare puniceis plena canistra rubis,</l>
				<l absnum="" n="">Nunc uiolas tondere manu, nunc mixta referre</l>
				<l absnum="" n="">Lilia uimineos lucida per calathos,</l>
				<l absnum="" n="">Et portare suis uestitas frondibus uuas</l>
				<l absnum="" n="">Aut uariam plumae uersicoloris auem.</l>
				<l absnum="" n="">His tum blanditiis furtiua per antra puellae</l>
				<l absnum="" n="">Oscula siluicolis empta dedere uiris;</l>
				<l absnum="" n="">Hinulei ac pellis stratos operibat amantes,</l>
				<l absnum="" n="">Altaque natiuo creuerat herba toro;</l>
				<l absnum="" n="">Pinus et incumbens lentis circumdabat umbras,</l>
				<l absnum="" n="">Nec fuerat nudas poena uidere deas;</l>
				<l absnum="" n="">Corniger atque sui uacuas pastoris in aulam</l>
				<l absnum="" n="">Dux aries saturas ipse reduxit oues.</l>
				<l absnum="" n="">Dique deaeque omnes, quibus est tutela per agros,</l>
				<l absnum="" n="">Praebebant iustis uerba benigna focis:</l>
				<l absnum="" n="">'Et leporem, quicumque uenis, uenaberis, hospes,</l>
				<l absnum="" n="">Et si forte meo tramite quaeris auem:</l>
				<l absnum="" n="">Et me Pana tibi comitem de rupe uocato,</l>
				<l absnum="" n="">Siue petes calamo praemia siue cane.'</l>
				<l absnum="" n="">At nunc desertis cessant sacraria lucis:</l>
				<l absnum="" n="">Aurum omnes uicta iam pietate colunt.</l>
				<l absnum="" n="">Auro pulsa fides, auro uenalia iura:</l>
				<l absnum="" n="">Aurum lex sequitur, mox sine lege pudor.</l>
				<l absnum="" n="">Torrida sacrilegum testantur limina Brennum,</l>
				<l absnum="" n="">Dum petit intonsi Pythia regna dei;</l>
				<l absnum="" n="">Ac mox laurigero concussus uertice diras</l>
				<l absnum="" n="">Gallica Parnasus sparsit in arma niues.</l>
				<l absnum="" n="">Te scelus accepto Thracis Polymestoris auro</l>
				<l absnum="" n="">Nutrit in hospitio non, Polydore, tuo.</l>
				<l absnum="" n="">Tu quoque ut auratos gereres, Eriphyla, lacertos,</l>
				<l absnum="" n="">Dilapsis nusquam est Amphiaraus equis.</l>
				<l absnum="" n="">Proloquar (atque utinam patriae sim uanus aruspex):</l>
				<l absnum="" n="">Frangitur ipsa suis Roma superba bonis.</l>
				<l absnum="" n="">Certa loquor, sed nulla fides: neque enim Ilia quondam</l>
				<l absnum="" n="">Verax Pergameis Maenas habenda malis.</l>
				<l absnum="" n="">Sola Parim Phrygiae fatum componere, sola</l>
				<l absnum="" n="">Fallacem patriae serpere dixit equum.</l>
			</div>

			<div type="poem" n="14">
				<l absnum="" n="">Multa tuae, Sparte, miramur iura palaestrae,</l>
				<l absnum="" n="">Sed mage uirginei tot bona gymnasii,</l>
				<l absnum="" n="">Quod non infames exercet corpore ludos</l>
				<l absnum="" n="">Inter luctantes nuda puella uiros,</l>
				<l absnum="" n="">Cum pila uelocis fallit per brachia iactus,</l>
				<l absnum="" n="">Increpat et uersi clauis adunca trochi,</l>
				<l absnum="" n="">Puluerulentaque ad extremas stat femina metas</l>
				<l absnum="" n="">Et patitur duro uulnera pancratio;</l>
				<l absnum="" n="">Nunc ligat ad caestum gaudentia brachia loris,</l>
				<l absnum="" n="">Missile nunc disci pondus in orbe rotat;</l>
				<l absnum="" n="">Gyrum pulsat equis, niueum latus ense reuincit,</l>
				<l absnum="" n="">Virgineumque cauo protegit aere caput;</l>
				<l absnum="" n="">Et modo Taygeti, crines aspersa pruina,</l>
				<l absnum="" n="">Sectatur patrios per iuga longa canes;</l>
				<l absnum="" n="">Qualis Amazonidum nudatis bellica mammis</l>
				<l absnum="" n="">Thermodontiacis turba lauantur aquis,</l>
				<l absnum="" n="">Talis et Eurotae Pollux et Castor harenis</l>
				<l absnum="" n="">(Hic uictor pugnis, ille futurus equis),</l>
				<l absnum="" n="">Inter quos Helene fluidis uersata capillis</l>
				<l absnum="" n="">Fertur nec fratres erubuisse deos.</l>
				<l absnum="" n="">Lex igitur Spartana uetat secedere amantes,</l>
				<l absnum="" n="">Et licet in triuiis ad latus esse suae,</l>
				<l absnum="" n="">Nec timor aut ulla est clausae tutella puellae,</l>
				<l absnum="" n="">Nec grauis austeri poena cauenda uiri.</l>
				<l absnum="" n="">Nullo praemisso de rebus tute loquaris</l>
				<l absnum="" n="">Ipse tuis: longae nulla repulsa morae.</l>
				<l absnum="" n="">Non Tyriae uestes errantia lumina fallunt,</l>
				<l absnum="" n="">Est neque odoratae cura molesta comae.</l>
				<l absnum="" n="">At nostra ingenti uadit circumdata turba,</l>
				<l absnum="" n="">Nec digitum angusta est inseruisse uia.</l>
				<l absnum="" n="">Nec quae sint facies nec quae sint uerba rogandi,</l>
				<l absnum="" n="">Inuenias: caecum uersat amator iter.</l>
			</div>

			<div type="poem" n="15">
				<l absnum="" n="">Sic ego non ullos iam norim in amore tumultus,</l>
				<l absnum="" n="">Nec ueniat sine te nox uigilanda mihi:</l>
				<l absnum="" n="">Ut mihi praetexti pudor est sublatus amictus</l>
				<l absnum="" n="">Et data libertas noscere amoris iter,</l>
				<l absnum="" n="">Illa rudes animos per noctes conscia primas</l>
				<l absnum="" n="">Inbuit heu nullis capta Lycinna datis.</l>
				<l absnum="" n="">Tertius haud multo minus est cum dicitur annus:</l>
				<l absnum="" n="">Vix memini nobis uerba coisse decem.</l>
				<l absnum="" n="">Cuncta tuus sepeliuit amor, nec femina post te</l>
				<l absnum="" n="">Ulla dedit collo dulcia uincla meo.</l>
				<l absnum="" n="">Fabula nulla tuas de nobis conciet aures:</l>
				<l absnum="" n="">Te solam et lignis funeris ustus amem.</l>
				<l absnum="" n="">At tu non meritam parcas uexare Lycinnam:</l>
				<l absnum="" n="">Nescit uestra ruens ira referre pedem.</l>
				<l absnum="" n="">Testis erit Dirce tam uero crimine saeua,</l>
				<l absnum="" n="">Nycteos Antiopen accubuisse Lyco.</l>
				<l absnum="" n="">A quotiens pulcros uulsit regina capillos,</l>
				<l absnum="" n="">Molliaque inmites fixit in ora manus!</l>
				<l absnum="" n="">A quotiens famulam pensis onerauit iniquis,</l>
				<l absnum="" n="">Et caput in dura ponere iussit humo!</l>
				<l absnum="" n="">Saepe illam inmundis passa est habitare tenebris,</l>
				<l absnum="" n="">Vilem ieiunae saepe negauit aquam.</l>
				<l absnum="" n="">Iuppiter, Antiopae nusquam succurris habenti</l>
				<l absnum="" n="">Tot mala? corrumpit dura catena manus.</l>
				<l absnum="" n="">Si deus es, tibi turpe tuam seruire puellam.</l>
				<l absnum="" n="">Inuocet Antiope quem nisi uincta Iouem?</l>
				<l absnum="" n="">Sola tamen, quaecumque aderant in corpore uires,</l>
				<l absnum="" n="">Regales manicas rupit utraque manu.</l>
				<l absnum="" n="">Inde Cithaeronis timido pede currit in arces.</l>
				<l absnum="" n="">Nox erat, et sparso triste cubile gelu.</l>
				<l absnum="" n="">Saepe uago Asopi sonitu permota fluentis</l>
				<l absnum="" n="">Credebat dominae pone uenire pedes.</l>
				<l absnum="" n="">Et durum Zethum et lacrimis Amphiona mollem</l>
				<l absnum="" n="">Experta est stabulis mater abacta suis.</l>
				<l absnum="" n="">At ueluti, magnos cum ponunt aequora motus,</l>
				<l absnum="" n="">Eurus in aduersos desinit ire Notos</l>
				<l absnum="" n="">Litoreque in tacito sonitus rarescit arenae:</l>
				<l absnum="" n="">Sic, adit ut flexo lapsa puella genu,</l>
				<l absnum="" n="">Sera tamen pietas natis et cognitus error.</l>
				<l absnum="" n="">Digne Iouis natos qui tueare senex,</l>
				<l absnum="" n="">Tu reddis pueris matrem, puerique trahendam</l>
				<l absnum="" n="">Vinxerunt Dircen sub trucis ora bouis.</l>
				<l absnum="" n="">Antiope, cognosce Iouem: tibi gloria Dirce</l>
				<l absnum="" n="">Ducitur in multis mortem habitura locis.</l>
			</div>

			<div type="poem" n="16">
				<l absnum="" n="">Nox media, et dominae mihi uenit epistula nostrae:</l>
				<l absnum="" n="">Tibure me missa iussit adesse mora,</l>
				<l absnum="" n="">Candida qua geminas ostendunt culmina turres</l>
				<l absnum="" n="">Et cadit in patulos lympha Aniena lacus.</l>
				<l absnum="" n="">Quid faciam? obductis committam mene tenebris,</l>
				<l absnum="" n="">Ut timeam audaces in mea membra manus?</l>
				<l absnum="" n="">At si haec distulero nostro mandata timore,</l>
				<l absnum="" n="">Nocturno fletus saeuior hoste mihi.</l>
				<l absnum="" n="">Peccaram semel, et totum sum pulsus in annum:</l>
				<l absnum="" n="">In me mansuetas non habet illa manus.</l>
				<l absnum="" n="">Nec tamen est quisquam, sacros qui laedit amantes:</l>
				<l absnum="" n="">Scironis media sic licet ire uia.</l>
				<l absnum="" n="">Quisquis amator erit, Scythicis licet ambulet oris:</l>
				<l absnum="" n="">Nemo adeo, ut noceat, barbarus esse uolet.</l>
				<l absnum="" n="">Sanguine tam puro quis enim spargatur amantis</l>
				<l absnum="" n="">Improbus? ecce suis it comes ipsa Venus.</l>
				<l absnum="" n="">Luna ministrat iter, demonstrant astra salebras,</l>
				<l absnum="" n="">Ipse Amor accensas praecutit ante faces,</l>
				<l absnum="" n="">Saeua canum rabies morsus auertit hiantis:</l>
				<l absnum="" n="">Huic generi quouis tempore tuta uia est.</l>
				<l absnum="" n="">Quod si certa meos sequerentur funera casus,</l>
				<l absnum="" n="">Talis mors pretio uel sit emenda mihi.</l>
				<l absnum="" n="">Adferet haec unguenta mihi sertisque sepulcrum</l>
				<l absnum="" n="">Ornabit custos ad mea busta sedens.</l>
				<l absnum="" n="">Di faciant, mea ne terra locet ossa frequenti,</l>
				<l absnum="" n="">Qua facit assiduo tramite uulgus iter:</l>
				<l absnum="" n="">Post mortem tumuli sic infamantur amantum.</l>
				<l absnum="" n="">Me tegat arborea deuia terra coma,</l>
			</div>

			<div type="poem" n="17">
				<l absnum="" n="">Nunc, o Bacche, tuis humiles aduoluimur aris:</l>
				<l absnum="" n="">Da mihi pacato uela secunda, pater.</l>
				<l absnum="" n="">Tu potes insanae Veneris compescere fastus,</l>
				<l absnum="" n="">Curarumque tuo fit medicina mero.</l>
				<l absnum="" n="">Per te iunguntur, per te soluuntur amantes:</l>
				<l absnum="" n="">Tu uitium ex animo dilue, Bacche, meo.</l>
				<l absnum="" n="">Te quoque enim non esse rudem testatur in astris</l>
				<l absnum="" n="">Lyncibus ad caelum uecta Ariadna tuis.</l>
				<l absnum="" n="">Hoc mihi, quod ueteres custodit in ossibus ignes,</l>
				<l absnum="" n="">Funera sanabunt aut tua uina malum.</l>
				<l absnum="" n="">Semper enim uacuos nox sobria torquet amantes,</l>
				<l absnum="" n="">Spesque timorque animum uersat utrimque meum.</l>
				<l absnum="" n="">Quod si, Bacche, tuis per feruida tempora donis</l>
				<l absnum="" n="">Accersitus erit somnus in ossa mea,</l>
				<l absnum="" n="">Ipse seram uites pangamque ex ordine colles,</l>
				<l absnum="" n="">Quos carpant nullae me uigilante ferae.</l>
				<l absnum="" n="">Dum modo purpureo spument mihi dolia musto</l>
				<l absnum="" n="">Et noua pressantis inquinet uua pedes,</l>
				<l absnum="" n="">Quod superest uitae, per te et tua cornua uiuam,</l>
				<l absnum="" n="">Virtutisque tuae, Bacche, poeta ferar.</l>
				<l absnum="" n="">Dicam ego maternos Aetnaeo fulmine partus,</l>
				<l absnum="" n="">Indica Nysaeis arma fugata choris,</l>
				<l absnum="" n="">Vesanumque noua nequicquam in uite Lycurgum,</l>
				<l absnum="" n="">Pentheos in triplices funera grata greges,</l>
				<l absnum="" n="">Curuaque Tyrrhenos delphinum corpora nautas</l>
				<l absnum="" n="">In uada pampinea desiluisse rate,</l>
				<l absnum="" n="">Et tibi per Diam bene olentia flumina nasci,</l>
				<l absnum="" n="">Unde tuum potant Naxia turba merum.</l>
				<l absnum="" n="">Candida laxatis onerato colla corymbis</l>
				<l absnum="" n="">Cinget Bassaricas Lydia mitra comas,</l>
				<l absnum="" n="">Leuis odorato ceruix manabit oliuo,</l>
				<l absnum="" n="">Et feries nudos ueste fluente pedes.</l>
				<l absnum="" n="">Mollia Dircaeae pulsabunt tympana Thebae,</l>
				<l absnum="" n="">Capripedes calamo Panes hiante canent,</l>
				<l absnum="" n="">Vertice turrigero iuxta dea magna Cybelle</l>
				<l absnum="" n="">Tundet ad Idaeos cymbala rauca choros.</l>
				<l absnum="" n="">Ante fores templi crater antistitis auro</l>
				<l absnum="" n="">Libatum fundens in tua sacra merum.</l>
				<l absnum="" n="">Haec ego non humili referam memoranda cothurno,</l>
				<l absnum="" n="">Qualis Pindarico spiritus ore tonat.</l>
			</div>

			<div type="poem" n="18">
				<l absnum="" n="">Clausus ab umbroso qua tundit pontus Auerno</l>
				<l absnum="" n="">Fumida Baiarum stagna tepentis aquae,</l>
				<l absnum="" n="">Qua iacet et Troiae tubicen Misenus harena,</l>
				<l absnum="" n="">Et sonat Herculeo structa labore uia,</l>
				<l absnum="" n="">Hic, ubi, mortalis dextra cum quaereret urbes,</l>
				<l absnum="" n="">Cymbala Thebano concrepuere deo,</l>
				<l absnum="" n="">(At nunc, inuisae magno cum crimine Baiae,</l>
				<l absnum="" n="">Quis deus in uestra constitit hostis aqua?),</l>
				<l>* * *</l>
				<l absnum="" n="">His pressus Stygias uultum demisit in undas,</l>
				<l absnum="" n="">Errat et in uestro spiritus ille lacu.</l>
				<l absnum="" n="">Quid genus aut uirtus aut optima profuit illi</l>
				<l absnum="" n="">Mater, et amplexum Caesaris esse focos,</l>
				<l absnum="" n="">Aut modo tam pleno fluitantia uela theatro,</l>
				<l absnum="" n="">Et per maternas omnia gesta manus?</l>
				<l absnum="" n="">Occidit, et misero steterat uigesimus annus:</l>
				<l absnum="" n="">Tot bona tam paruo clausit in orbe dies.</l>
				<l absnum="" n="">I nunc, tolle animos et tecum finge triumphos,</l>
				<l absnum="" n="">Stantiaque in plausum tota theatra iuuent,</l>
				<l absnum="" n="">Attalicas supera uestes, atque omnia magnis</l>
				<l absnum="" n="">Gemmea sint ludis: ignibus ista dabis.</l>
				<l absnum="" n="">Sed tamen hoc omnes, hoc primus et ultimus ordo:</l>
				<l absnum="" n="">Est mala, sed cunctis ista terenda uia est.</l>
				<l absnum="" n="">Exoranda canis tria sunt latrantia colla,</l>
				<l absnum="" n="">Scandenda est torui publica cymba senis.</l>
				<l absnum="" n="">Ille licet ferro cautus se condat et aere:</l>
				<l absnum="" n="">Mors tamen inclusum protrahit inde caput.</l>
				<l absnum="" n="">Nirea non facies, non uis exemit Achillem,</l>
				<l absnum="" n="">Croesum aut, Pactoli quas parit humor, opes.</l>
				<l absnum="" n="">Hic olim ignaros luctus populauit Achiuos,</l>
				<l absnum="" n="">Atridae magno cum stetit alter amor.</l>
				<l absnum="" n="">At tibi, nauta, pias hominum qui traicis umbras,</l>
				<l>* * *</l>
				<l absnum="" n="">Huc animae portent corpus inane tuae,</l>
			</div>

			<div type="poem" n="19">
				<l absnum="" n="">Obicitur totiens a te mihi nostra libido:</l>
				<l absnum="" n="">Crede mihi, uobis imperat ista magis.</l>
				<l absnum="" n="">Vos, ubi contempti rupistis frena pudoris,</l>
				<l absnum="" n="">Nescitis captae mentis habere modum.</l>
				<l absnum="" n="">Flamina per incensas citius sedetur aristas</l>
				<l absnum="" n="">Fluminaque ad fontis sint reditura caput,</l>
				<l absnum="" n="">Et placidum Syrtes portum et bona litora nautis</l>
				<l absnum="" n="">Praebeat hospitio saeua Malea suo,</l>
				<l absnum="" n="">Quam possit uestros quisquam reprendere cursus</l>
				<l absnum="" n="">Et rabidae stimulos frangere nequitiae.</l>
				<l absnum="" n="">Testis, Cretaei fastus quae passa iuuenci</l>
				<l absnum="" n="">Induit abiegnae cornua falsa bouis:</l>
				<l absnum="" n="">Testis Thessalico flagrans Salmonis Enipeo,</l>
				<l absnum="" n="">Quae uoluit liquido tota subire deo.</l>
				<l absnum="" n="">Crimen et illa fuit patria succensa senecta</l>
				<l absnum="" n="">Arboris in frondes condita Myrrha nouae.</l>
				<l absnum="" n="">Nam quid Medeae referam quo tempore matris</l>
				<l absnum="" n="">Iram natorum caede piauit amor?</l>
				<l absnum="" n="">Quidue Clytaemestrae, propter quam tota Mycenis</l>
				<l absnum="" n="">Infamis stupro stat Pelopea domus?</l>
				<l absnum="" n="">Tuque o Minoa pessumdata, Scylla, figura</l>
				<l absnum="" n="">Tondes purpurea regna paterna coma.</l>
				<l absnum="" n="">Hanc igitur dotem uirgo desponderat hosti!</l>
				<l absnum="" n="">Nise, tuas portas fraude reclusit Amor.</l>
				<l absnum="" n="">At uos, innuptae, felicius urite taedas:</l>
				<l absnum="" n="">Pendet Cretaea tracta puella rate.</l>
			</div>

			<div type="poem" n="20">
				<l absnum="" n="">Credis eum iam posse tuae meminisse figurae,</l>
				<l absnum="" n="">Vidisti a lecto quem dare uela tuo?</l>
				<l absnum="" n="">Durus, qui lucro potuit mutare puellam!</l>
				<l absnum="" n="">Tantin ut lacrimes Africa tota fuit?</l>
				<l absnum="" n="">At tu stulta adeo's? tu fingis inania uota?</l>
				<l absnum="" n="">Forsitan ille alio pectus amore terat.</l>
				<l absnum="" n="">Est tibi forma potens, sunt castae Palladis artes,</l>
				<l absnum="" n="">Splendidaque a docto fama refulget auo,</l>
				<l absnum="" n="">Fortunata domus, modo sit tibi fidus amicus.</l>
				<l absnum="" n="">Fidus ero: in nostros curre, puella, toros.</l>
				<l>* * *</l>
				<l absnum="" n="">Nox mihi prima uenit. primae date tempora noctis:</l>
				<l absnum="" n="">Longius in primo, Luna, morare toro:</l>
				<l absnum="" n="">Tu quoque, qui aestiuos spatiosius exigis ignes,</l>
				<l absnum="" n="">Phoebe, moraturae contrahe lucis iter.</l>
				<l absnum="" n="">Foedera sunt ponenda prius signandaque iura</l>
				<l absnum="" n="">Et scribenda mihi lex in amore nouo.</l>
				<l absnum="" n="">Haec Amor ipse suo constringet pignora signo:</l>
				<l absnum="" n="">Testis sidereae tota corona deae.</l>
				<l absnum="" n="">Quam multae ante meis cedent sermonibus horae,</l>
				<l absnum="" n="">Dulcia quam nobis concitet arma Venus!</l>
				<l absnum="" n="">Namque, ubi non certo uincitur foedere lectus,</l>
				<l absnum="" n="">Non habet ultores nox uigilanda deos,</l>
				<l absnum="" n="">Et quibus inposuit, soluit mox uincla libido;</l>
				<l absnum="" n="">Contineant nobis omina prima fidem.</l>
				<l absnum="" n="">Ergo, qui pactas in foedera ruperit aras</l>
				<l absnum="" n="">Pollueritque nouo sacra marita toro,</l>
				<l absnum="" n="">Illi sint quicumque solent in amore dolores,</l>
				<l absnum="" n="">Et caput argutae praebeat historiae;</l>
			</div>

			<div type="poem" n="21">
				<l absnum="" n="">Magnum iter ad doctas proficisci cogor Athenas,</l>
				<l absnum="" n="">Ut me longa graui soluat amore uia.</l>
				<l absnum="" n="">Crescit enim assidue spectando cura puellae:</l>
				<l absnum="" n="">Ipse alimenta sibi maxima praebet amor.</l>
				<l absnum="" n="">Omnia sunt temptata mihi, quacumque fugari</l>
				<l absnum="" n="">Possit: at ex omni me premit ille deus.</l>
				<l absnum="" n="">Vix tamen aut semel admittit, cum saepe negauit:</l>
				<l absnum="" n="">Seu uenit, extremo dormit amicta toro.</l>
				<l absnum="" n="">Unum erit auxilium: mutatis Cynthia terris</l>
				<l absnum="" n="">Quantum oculis, animo tam procul ibit amor.</l>
				<l absnum="" n="">Nunc agite, o socii, propellite in aequora nauem,</l>
				<l absnum="" n="">Remorumque pares ducite sorte uices,</l>
				<l absnum="" n="">Iungiteque extremo felicia lintea malo:</l>
				<l absnum="" n="">Iam liquidum nautis aura secundat iter.</l>
				<l absnum="" n="">Romanae turres et uos ualeatis amici,</l>
				<l absnum="" n="">Qualiscumque mihi tuque puella uale.</l>
				<l absnum="" n="">Ergo ego nunc rudis Adriaci uehar aequoris hospes,</l>
				<l absnum="" n="">Cogar et undisonos nunc prece adire deos.</l>
				<l absnum="" n="">Deinde per Ionium uectus cum fessa Lechaeo</l>
				<l absnum="" n="">Sedarit placida uela phasellus aqua,</l>
				<l absnum="" n="">Quod superest, sufferte, pedes, properate laborem,</l>
				<l absnum="" n="">Isthmos qua terris arcet utrumque mare.</l>
				<l absnum="" n="">Inde ubi Piraei capient me litora portus,</l>
				<l absnum="" n="">Scandam ego Theseae brachia longa uiae.</l>
				<l absnum="" n="">Illic aut stadiis animum emendare Platonis</l>
				<l absnum="" n="">Incipiam aut hortis, docte Epicure, tuis;</l>
				<l absnum="" n="">Persequar aut studium linguae, Demosthenis arma,</l>
				<l absnum="" n="">Rideboue tuos, culte Menandre, sales;</l>
				<l absnum="" n="">Aut certe tabulae capient mea lumina pictae,</l>
				<l absnum="" n="">Siue ebore exactae seu magis aere manus.</l>
				<l absnum="" n="">Et spatia annorum et longa interualla profundi</l>
				<l absnum="" n="">Lenibunt tacito uulnera nostra sinu.</l>
			</div>

			<div type="poem" n="22">
				<l absnum="" n="">Frigida tam multos placuit tibi Cyzicus annos,</l>
				<l absnum="" n="">Tulle, Propontiaca qua fluit Isthmos aqua,</l>
				<l absnum="" n="">Dindymus et sacra fabricata e uite Cybelle</l>
				<l absnum="" n="">Raptorisque tulit qua uia Ditis equos?</l>
				<l absnum="" n="">Sic te forte iuuant Helles Athamantidos urbes,</l>
				<l absnum="" n="">Nec desiderio, Tulle, mouere meo?</l>
				<l absnum="" n="">Tu licet aspicias caelum omne Atlanta gerentem,</l>
				<l absnum="" n="">Sectaque Persea Phorcidos ora manu,</l>
				<l absnum="" n="">Geryonis stabula, et luctantum in puluere signa</l>
				<l absnum="" n="">Herculis Antaeique, Hesperidumque choros;</l>
				<l absnum="" n="">Tuque tuo Colchum propellas remige Phasim</l>
				<l absnum="" n="">Peliacaeque trabis totum iter ipse legas,</l>
				<l absnum="" n="">Qua rudis Argea natat inter saxa columba</l>
				<l absnum="" n="">In faciem prorae pinus adacta nouae,</l>
				<l absnum="" n="">Aut si quadriga et uisenda est ora Caystri</l>
				<l absnum="" n="">Et qua septenas temperat unda uias:</l>
				<l absnum="" n="">Omnia Romanae cedent miracula terrae:</l>
				<l absnum="" n="">Natura hic posuit, quicquid ubique uiget.</l>
				<l absnum="" n="">Armis apta magis tellus quam commoda noxae,</l>
				<l absnum="" n="">Famam, Roma, tuae non pudet historiae:</l>
				<l absnum="" n="">Nam quantum ferro tantum pietate potentes</l>
				<l absnum="" n="">Stamus: uictrices temperat illa manus.</l>
				<l absnum="" n="">Hic Anio Tiburne fluis, Clitumnus ab Umbro</l>
				<l absnum="" n="">Tramite, et aeternum Marcius humor opus,</l>
				<l absnum="" n="">Albanus lacus et socia Nemorensis ab unda,</l>
				<l absnum="" n="">Potaque Pollucis lympha salubris equo.</l>
				<l absnum="" n="">At non squamoso labuntur uentre cerastae,</l>
				<l absnum="" n="">Itala portentis nec furit unda nouis,</l>
				<l absnum="" n="">Non hic Andromedae resonant pro matre catenae,</l>
				<l absnum="" n="">Nec tremis Ausonias, Phoebe fugate, dapes,</l>
				<l absnum="" n="">Nec cuiquam absentes arserunt in caput ignes</l>
				<l absnum="" n="">Exitium nato matre mouente suo,</l>
				<l absnum="" n="">Penthea non saeuae uenantur in arbore Bacchae,</l>
				<l absnum="" n="">Nec soluit Danaas subdita cerua rates,</l>
				<l absnum="" n="">Cornua nec ualuit curuare in paelice Iuno</l>
				<l absnum="" n="">Ac faciem turpi dedecorare boue,</l>
				<l>* * *</l>
				<l absnum="" n="">Arboreasque cruces Sinis, et non hospita Grais</l>
				<l absnum="" n="">Saxa, et curuatas in sua fata trabes.</l>
				<l absnum="" n="">Haec tibi, Tulle, parens, haec est pulcherrima sedes,</l>
				<l absnum="" n="">Hic tibi pro digna gente petendus honos,</l>
			</div>

			<div type="poem" n="23">
				<l absnum="" n="">Ergo tam doctae nobis periere tabellae,</l>
				<l absnum="" n="">Scripta quibus pariter tot periere bona.</l>
				<l absnum="" n="">Has quondam nostris manibus detriuerat usus,</l>
				<l absnum="" n="">Qui non signatas iussit habere fidem.</l>
				<l absnum="" n="">Illae iam sine me norant placare puellam,</l>
				<l absnum="" n="">Et quaedam sine me uerba diserta loqui.</l>
				<l absnum="" n="">Non illas fixum caras effecerat aurum:</l>
				<l absnum="" n="">Vulgari buxo sordida cera fuit.</l>
				<l absnum="" n="">Qualescumque mihi semper mansere fideles,</l>
				<l absnum="" n="">Semper et effectus promeruere bonos.</l>
				<l absnum="" n="">Forsitan haec illis fuerint mandata tabellis,</l>
				<l absnum="" n="">'Irascor, quoniam es, lente, moratus heri.</l>
				<l absnum="" n="">An tibi nescio quae uisa est formosior? an tu</l>
				<l absnum="" n="">Non bene de nobis crimina ficta iacis?’</l>
				<l absnum="" n="">Aut dixit 'uenies hodie, cessabimus una:</l>
				<l absnum="" n="">Hospitium tota nocte parabit Amor’,</l>
				<l absnum="" n="">Et quaecumque calens reperit non stulta puella,</l>
				<l absnum="" n="">Garrula cum blandis dicitur hora notis.</l>
				<l absnum="" n="">Me miserum, his aliquis rationem scribit auarus,</l>
				<l absnum="" n="">Et ponit duras inter ephemeridas.</l>
				<l absnum="" n="">Quas si quis mihi rettulerit, donabitur auro:</l>
				<l absnum="" n="">Quis pro diuitiis ligna retenta uelit?</l>
			</div>

			<div type="poem" n="24">
				<l absnum="" n="">Falsa est ista tuae, mulier, fiducia formae,</l>
				<l absnum="" n="">Olim oculis nimium facta superba meis.</l>
				<l absnum="" n="">Noster amor tales tribuit tibi, Cynthia, laudes:</l>
				<l absnum="" n="">Versibus insignem te pudet esse meis.</l>
				<l absnum="" n="">Mixtam te uaria laudaui saepe figura,</l>
				<l absnum="" n="">Ut, quod non esses, esse putaret amor:</l>
				<l absnum="" n="">Et color est totiens roseo collatus Eoo,</l>
				<l absnum="" n="">Cum tibi quaesitus candor in ore foret.</l>
				<l absnum="" n="">Quae mihi non patrii poterant auertere amici,</l>
				<l absnum="" n="">Eluere aut uasto Thessala saga mari,</l>
				<l absnum="" n="">Haec ego, non ferro non igne coactus et ipse</l>
				<l absnum="" n="">Naufragus Aegaea, uera fatebor, aqua:</l>
				<l absnum="" n="">Correptus saeuo Veneris torrebar alieno,</l>
				<l absnum="" n="">Vinctus eram uersas in mea terga manus.</l>
				<l absnum="" n="">Ecce coronatae portum tetigere carinae,</l>
				<l absnum="" n="">Traiectae Syrtes, ancora iacta mihi est.</l>
				<l absnum="" n="">Nunc demum uasto fessi resipiscimus aestu,</l>
				<l absnum="" n="">Vulneraque ad sanum nunc coiere mea.</l>
				<l absnum="" n="">Mens bona, si qua dea es, tua me in sacraria dono:</l>
				<l absnum="" n="">Exciderunt surdo tot mea uota Ioui.</l>
				<l absnum="" n="">Risus eram positis inter conuiuia mensis,</l>
				<l absnum="" n="">Et de me poterat quilibet esse loquax.</l>
				<l absnum="" n="">Quinque tibi potui seruire fideliter annos:</l>
				<l absnum="" n="">Ungue meam morso saepe querere fidem.</l>
				<l absnum="" n="">Nil moueor lacrimis: ista sum cautus ab arte:</l>
				<l absnum="" n="">Semper ad insidias, Cynthia, flere soles.</l>
				<l absnum="" n="">Flebo ego discedens, sed fletum iniuria uincet:</l>
				<l absnum="" n="">Tu bene conueniens non sinis esse iugum.</l>
				<l absnum="" n="">Limina iam nostris ualeant lacrimantia uerbis,</l>
				<l absnum="" n="">Nec tamen irata ianua fracta manu.</l>
				<l absnum="" n="">At te celatis aetas grauis urgeat annis,</l>
				<l absnum="" n="">Et ueniat formae ruga sinistra tuae.</l>
				<l absnum="" n="">Vellere tum cupias albos a stirpe capillos</l>
				<l absnum="" n="">A! speculo rugas increpitante tibi,</l>
				<l absnum="" n="">Exclusa inque uicem fastus patiare superbos,</l>
				<l absnum="" n="">Et quae fecisti facta queraris anus.</l>
				<l absnum="" n="">Has tibi fatalis cecinit mea pagina diras.</l>
				<l absnum="" n="">Euentum formae disce timere tuae.</l>
			</div>
		</div>

		<div type="book" n="4">
			<div type="poem" n="1">
				<l absnum="" n="">Hoc, quodcumque uides, hospes, qua maxima Roma est,</l>
				<l absnum="" n="">Ante Phrygem Aeneam collis et herba fuit;</l>
				<l absnum="" n="">Atque ubi Nauali stant sacra Palatia Phoebo,</l>
				<l absnum="" n="">Euandri profugae concubuere boues.</l>
				<l absnum="" n="">Fictilibus creuere deis haec aurea templa:</l>
				<l absnum="" n="">Non fuit obprobrio facta sine arte casa,</l>
				<l absnum="" n="">Tarpeiusque pater nuda de rupe tonabat,</l>
				<l absnum="" n="">Et Tiberis nostris aduena bubus erat.</l>
				<l absnum="" n="">Qua gradibus domus ista Remi se sustulit, olim</l>
				<l absnum="" n="">Unus erat fratrum maxima regna focus.</l>
				<l absnum="" n="">Curia, praetexto quae nunc nitet alta senatu,</l>
				<l absnum="" n="">Pellitos habuit rustica corda patres.</l>
				<l absnum="" n="">Bucina cogebat priscos ad uerba Quirites:</l>
				<l absnum="" n="">Centum illi in prato saepe senatus erat.</l>
				<l absnum="" n="">Nec sinuosa cauo pendebant uela theatro,</l>
				<l absnum="" n="">Pulpita sollemnis non oluere crocos.</l>
				<l absnum="" n="">Nulli cura fuit externos quaerere diuos,</l>
				<l absnum="" n="">Cum tremeret patrio pendula turba sacro,</l>
				<l absnum="" n="">Annuaque accenso celebrare Palilia faeno,</l>
				<l absnum="" n="">Qualia nunc curto lustra nouantur equo.</l>
				<l absnum="" n="">Vesta coronatis pauper gaudebat asellis,</l>
				<l absnum="" n="">Ducebant macrae uilia sacra boues.</l>
				<l absnum="" n="">Parca saginati lustrabant compita porci,</l>
				<l absnum="" n="">Pastor et ad calamcos exta litabat ouis.</l>
				<l absnum="" n="">Verbera pellitus saetosa monebat arator,</l>
				<l absnum="" n="">Unde licens Fabius sacra Lupercus habet.</l>
				<l absnum="" n="">Nec rudis infestis miles radiabat in armis:</l>
				<l absnum="" n="">Miscebant usta praelia ficta sude.</l>
				<l absnum="" n="">Prima galeritus posuit praetoria Lycmon</l>
				<l>* * *</l>
				<l absnum="" n="">Magnaque pars Tatio rerum erat inter oues.</l>
				<l absnum="" n="">Hinc Titiens Ramnesque uiri Luceresque coloni,</l>
				<l absnum="" n="">Quattuor hinc albos Romulus egit equos.</l>
				<l absnum="" n="">Quippe suburbanae parua minus urbe Bouillae,</l>
				<l absnum="" n="">Ac tibi Fidenas longa erat ire uia;</l>
				<l absnum="" n="">Et stetit Alba potens, albae suis omine nata,</l>
				<l absnum="" n="">Et, qui nunc nulli, maxima turba Gabi.</l>
				<l absnum="" n="">Nil patrium, nisi nomen, habet Romanus alumnus:</l>
				<l absnum="" n="">Sanguinis altricem non patet esse lupam.</l>
				<l>* * *</l>
				<l absnum="" n="">Huc melius profugos misisti, Troia, Penates,</l>
				<l absnum="" n="">Huc quali uecta est Dardana puppis aue!</l>
				<l absnum="" n="">Iam bene spondebant tunc omina, quod nihil illam</l>
				<l absnum="" n="">Laeserat abiegni uenter apertus equi,</l>
				<l absnum="" n="">Cum pater in nati trepidus ceruice pependit,</l>
				<l absnum="" n="">Et uerita est humeros urere flamma pios.</l>
				<l absnum="" n="">Tunc animi uenere Deci Brutique secures,</l>
				<l absnum="" n="">Vexit et ipsa sui Caesaris arma Venus,</l>
				<l absnum="" n="">Arma resurgentis portans uictricia Troiae.</l>
				<l absnum="" n="">Felix terra tuos cepit, Iule, deos,</l>
				<l absnum="" n="">Si modo Auernalis tremulae cortina Sibyllae</l>
				<l absnum="" n="">Dixit Auentino rura pianda Remo,</l>
				<l absnum="" n="">Aut si Pergameae sero rata carmina uatis</l>
				<l absnum="" n="">Longaeuum ad Priami uera fuere caput,</l>
				<l absnum="" n="">'Vertite equum, Danai! male uincitis: Ilia tellus</l>
				<l absnum="" n="">Viuet, et huic cineri Iuppiter arma dabit.’</l>
				<l>* * *</l>
				<l absnum="" n="">Optima nutricum nostris lupa Martia rebus,</l>
				<l absnum="" n="">Qualia creuerunt moenia lacte tuo!</l>
				<l absnum="" n="">Moenia namque pio coner disponere uersu:</l>
				<l absnum="" n="">Ei mihi, quod nostro est paruus in ore sonus!</l>
				<l absnum="" n="">Sed tamen exiguo quodcumque e pectore riui</l>
				<l absnum="" n="">Fluxerit, hoc patriae seruiet omne meae.</l>
				<l absnum="" n="">Ennius hirsuta cingat sua dicta corona:</l>
				<l absnum="" n="">Mi folia ex hedera porrige, Bacche, tua,</l>
				<l absnum="" n="">Ut nostris tumefacta superbiat Umbria libris,</l>
				<l absnum="" n="">Umbria Romani patria Callimachi.</l>
				<l absnum="" n="">Scandentes quisquis cernet de uallibus arces,</l>
				<l absnum="" n="">Ingenio muros aestimet ille meo.</l>
				<l absnum="" n="">Roma, faue, tibi surgit opus: date candida, ciues,</l>
				<l absnum="" n="">Omina, et inceptis dextera cantet auis.</l>
			</div>

			<div type="poem" n="1b">
				<l absnum="" n="">Quo ruis inprudens, uage, dicere facta, Properti?</l>
				<l absnum="" n="">Non sunt a! dextro condita fila colo.</l>
				<l absnum="" n="">Accersis lacrimas cantans: aduersus Apollo,</l>
				<l absnum="" n="">Poscis ab inuita uerba pigenda lyra.</l>
				<l absnum="" n="">Certa feram certis auctoribus: haut ego uates</l>
				<l absnum="" n="">Nescius aerata signa mouere pila.</l>
				<l absnum="" n="">Me creat Archytae soboles Babylonius Orops</l>
				<l absnum="" n="">Horon, et a proauo ducta Conone domus.</l>
				<l absnum="" n="">Di mihi sunt testes non degenerasse propinquos,</l>
				<l absnum="" n="">Inque meis libris nil prius esse fide.</l>
				<l absnum="" n="">En, pretium fecere deos, et fallitur auro</l>
				<l absnum="" n="">Iuppiter: obliquae signa iterata rotae</l>
				<l absnum="" n="">Felicesque Iouis stellas Martisque rapacis,</l>
				<l absnum="" n="">Et graue Saturni sidus in omne caput,</l>
				<l absnum="" n="">Quid moueant Pisces animosaque signa Leonis,</l>
				<l absnum="" n="">Lotus et Hesperia quid Capricornus aqua</l>
				<l>* * *</l>
				<l absnum="" n="">Dicam: Troia cades, et Troica Roma resurges,</l>
				<l absnum="" n="">Et maris et terrae longa sepulcra canam.</l>
				<l>* * *</l>
				<l absnum="" n="">Dixi ego, cum geminos produceret Arria natos</l>
				<l absnum="" n="">(Illa dabat natis arma uetante deo),</l>
				<l absnum="" n="">Non posse ad patrios sua pila referre Penates:</l>
				<l absnum="" n="">Nempe meam firmant nunc duo busta fidem.</l>
				<l absnum="" n="">Quippe Lupercus, equi dum saucia protegit ora,</l>
				<l absnum="" n="">Heu sibi prolapso non bene cauit equo:</l>
				<l absnum="" n="">Gallus at, in castris dum credita signa tuetur,</l>
				<l absnum="" n="">Concidit ante aquilae rostra cruenta suae.</l>
				<l absnum="" n="">Fatales pueri, duo funera matris auarae!</l>
				<l absnum="" n="">Vera, sed inuito contigit ista fides.</l>
				<l absnum="" n="">Idem ego, cum Cinarae traheret Lucina dolores,</l>
				<l absnum="" n="">Et facerent uteri pondera lenta moram,</l>
				<l absnum="" n="">'Iunonis facito uotum inpetrabile’ dixi:</l>
				<l absnum="" n="">Illa parit, libris est data palma meis.</l>
				<l absnum="" n="">Hoc neque arenosum Libyci Iouis explicat antrum,</l>
				<l absnum="" n="">Aut sibi commissos fibra locuta deos,</l>
				<l absnum="" n="">Aut si quis motas cornicis senserit alas,</l>
				<l absnum="" n="">Umbraue quae magicis mortua prodit aquis:</l>
				<l absnum="" n="">Aspicienda uia est caeli uerusque per astra</l>
				<l absnum="" n="">Trames, et ab zonis quinque petunda fides.</l>
				<l absnum="" n="">Exemplum graue erit Calchas: namque Aulide soluit</l>
				<l absnum="" n="">Ille bene haerentes ad pia saxa rates,</l>
				<l absnum="" n="">Idem Agamemnoniae ferrum ceruice puellae</l>
				<l absnum="" n="">Tinxit, et Atrides uela cruenta dedit:</l>
				<l absnum="" n="">Nec rediere tamen Danai. tu diruta fletum</l>
				<l absnum="" n="">Supprime et Euboicos respice, Troia, sinus.</l>
				<l absnum="" n="">Nauplius ultores sub noctem porrigit ignes,</l>
				<l absnum="" n="">Et natat exuuiis Graecia pressa suis.</l>
				<l absnum="" n="">Victor Oiliade, rape nunc et dilige uatem,</l>
				<l absnum="" n="">Quam uetat auelli ueste Minerua sua.</l>
				<l absnum="" n="">Hactenus historiae: nunc ad tua deuehar astra:</l>
				<l absnum="" n="">Incipe tu lacrimis aequus adesse tuis.</l>
				<l absnum="" n="">Umbria te notis antiqua Penatibus edit</l>
				<l absnum="" n="">(Mentior? an patriae tangitur ora tuae?),</l>
				<l absnum="" n="">Qua nebulosa cauo rorat Meuania campo</l>
				<l absnum="" n="">Et lacus aestiuis ut tepet uber aquis,</l>
				<l absnum="" n="">Scandentisque Asisi consurgit uertice murus,</l>
				<l absnum="" n="">Murus ab ingenio notior ille tuo.</l>
				<l absnum="" n="">Ossaque legisti non illa aetate legenda</l>
				<l absnum="" n="">Patris, et in tenues cogeris ipse Lares:</l>
				<l absnum="" n="">Nam tua cum multi uersarent rura iuuenci,</l>
				<l absnum="" n="">Abstulit excultas pertica tristis opes.</l>
				<l absnum="" n="">Mox ubi bulla rudi dimissa est aurea collo,</l>
				<l absnum="" n="">Matris et ante deos libera sumpta toga,</l>
				<l absnum="" n="">Tum tibi pauca suo de carmine dictat Apollo</l>
				<l absnum="" n="">Et uetat insano uerba tonare foro:</l>
				<l absnum="" n="">At tu finge elegos, pellax opus (haec tua castra),</l>
				<l absnum="" n="">Scribat ut exemplo cetera turba tuo.</l>
				<l absnum="" n="">Militiam Veneris blandis patiere sub armis,</l>
				<l absnum="" n="">Et Veneris pueris utilis hostis eris.</l>
				<l absnum="" n="">Nam tibi uictrices, quascumque labore parasti,</l>
				<l absnum="" n="">Eludet palmas una puella tuas:</l>
				<l absnum="" n="">Et bene cum fixum mento decusseris uncum,</l>
				<l absnum="" n="">Nil iuuet hoc: rostro te premet ansa suo.</l>
				<l absnum="" n="">Illius arbitrio noctem lucemque uidebis,</l>
				<l absnum="" n="">Gutta quoque ex oculis non nisi iussa cadet.</l>
				<l absnum="" n="">Nec mille excubiae nec te signata iuuabunt</l>
				<l absnum="" n="">Limina: persuasae fallere rima sat est.'</l>
				<l absnum="" n="">Nunc tua uel mediis puppis luctetur in undis,</l>
				<l absnum="" n="">Vel licet armatis hostis inermis eas,</l>
			</div>

			<div type="poem" n="2">
				<l absnum="" n="">Qui mirare meas tot in uno corpore formas,</l>
				<l absnum="" n="">Accipe Vertumni signa petita dei.</l>
				<l absnum="" n="">Tuscus ego Tuscis orior, nec paenitet inter</l>
				<l absnum="" n="">Praelia Volsanos deseruisse focos.</l>
				<l absnum="" n="">Haec me turba iuuat, nec templo laetor eburno:</l>
				<l absnum="" n="">Romanum satis est posse uidere forum.</l>
				<l absnum="" n="">Hac quondam Tiberinus iter faciebat, et aiunt</l>
				<l absnum="" n="">Remorum auditos per uada pulsa sonos:</l>
				<l absnum="" n="">At postquam ille suis spatium concessit alumnis,</l>
				<l absnum="" n="">Vertumnus uerso dicor ab amne deus.</l>
				<l absnum="" n="">Seu, quia uertentis fructum praecerpimus anni,</l>
				<l absnum="" n="">Vertumni rursus credidit esse sacrum.</l>
				<l absnum="" n="">Prima mihi uariat liuentibus uua racemis,</l>
				<l absnum="" n="">Et coma lactenti spicea fruge tumet.</l>
				<l absnum="" n="">Hic dulces cerasos, hic autumnalia pruna</l>
				<l absnum="" n="">Cernis et aestiuo mora rubere die.</l>
				<l absnum="" n="">Insitor hic soluit pomosa uota corona,</l>
				<l absnum="" n="">Cum pirus inuito stipite mala tulit.</l>
				<l absnum="" n="">Mendax fama, uaces: alius mihi nominis index:</l>
				<l absnum="" n="">De se narranti tu modo crede deo.</l>
				<l absnum="" n="">Oportuna mea est cunctis natura figuris:</l>
				<l absnum="" n="">In quascumque uoles uerte, decorus ero.</l>
				<l absnum="" n="">Indue me Cois, fiam non dura puella:</l>
				<l absnum="" n="">Meque uirum sumpta quis neget esse toga?</l>
				<l absnum="" n="">Da falcem et torto frontem mihi comprime faeno:</l>
				<l absnum="" n="">Iurabis nostra gramina secta manu.</l>
				<l absnum="" n="">Arma tuli quondam et, memini, laudabar in illis:</l>
				<l absnum="" n="">Corbis ab inposito pondere messor eram.</l>
				<l absnum="" n="">Sobrius ad lites ago: cum est inposta corona,</l>
				<l absnum="" n="">Clamabis capiti uina subisse meo.</l>
				<l absnum="" n="">Cinge caput mitra, speciem furabor Iacchi:</l>
				<l absnum="" n="">Furabor Phoebi, si modo plectra dabis.</l>
				<l absnum="" n="">Cassibus inpositis uenor: sed arundine sumpta</l>
				<l absnum="" n="">Faunus plumoso sum deus aucupio.</l>
				<l absnum="" n="">Est etiam aurigae species Vertumnus, et eius,</l>
				<l absnum="" n="">Traicit alterno qui leue pondus equo.</l>
				<l absnum="" n="">Suppetat hoc, pisces calamo praedabor, et ibo</l>
				<l absnum="" n="">Mundus demissis institor in tunicis.</l>
				<l absnum="" n="">Pastorem ad baculum possum simulare, uel idem</l>
				<l absnum="" n="">Sirpiculis medio puluere ferre rosam.</l>
				<l absnum="" n="">Nam quid ego adiciam, de quo mihi maxima fama est,</l>
				<l absnum="" n="">Hortorum in manibus dona probata meis?</l>
				<l absnum="" n="">Caeruleus cucumis tumidoque cucurbita uentre</l>
				<l absnum="" n="">Me grauat et iunco brassica uincta leui:</l>
				<l absnum="" n="">Nec flos ullus hiat pratis, quin ille decenter</l>
				<l absnum="" n="">Inpositus fronti langueat ante meae.</l>
				<l absnum="" n="">At mihi, quod formas unus uertebar in omnes,</l>
				<l absnum="" n="">Nomen ab euentu patria lingua dedit;</l>
				<l absnum="" n="">Ac tu, Roma, meis tribuisti praemia Tuscis,</l>
				<l absnum="" n="">Unde hodie uicus nomina Tuscus habet,</l>
				<l absnum="" n="">Tempore quo sociis uenit Lycomedius armis</l>
				<l absnum="" n="">Atque Sabina feri contudit arma Tati.</l>
				<l absnum="" n="">Vidi ego labentes acies et tela caduca,</l>
				<l absnum="" n="">Atque hostes turpi terga dedisse fugae.</l>
				<l absnum="" n="">Sed facias, diuum sator, ut Romana per aeuum</l>
				<l absnum="" n="">Transeat ante meos turba togata pedes.</l>
				<l absnum="" n="">Sex superant uersus (te, qui ad uadimonia curris,</l>
				<l absnum="" n="">Non moror): haec spatiis ultima creta meis.</l>
				<l absnum="" n="">Stipes acernus eram, properanti falce dolatus,</l>
				<l absnum="" n="">Ante Numam grata pauper in urbe deus.</l>
				<l absnum="" n="">At tibi, Mamuri, formae caelator alienae,</l>
				<l absnum="" n="">Tellus artifices ne terat Osca manus!</l>
			</div>

			<div type="poem" n="3">
				<l absnum="" n="">Haec Arethusa suo mittit mandata Lycotae,</l>
				<l absnum="" n="">Cum totiens absis, si potes esse meus.</l>
				<l absnum="" n="">Si qua tamen tibi lecturo pars oblita derit,</l>
				<l absnum="" n="">Haec erit e lacrimis facta litura meis;</l>
				<l absnum="" n="">Ac si qua incerto fallet te littera tractu,</l>
				<l absnum="" n="">Signa meae dextrae iam morientis erunt.</l>
				<l absnum="" n="">Te modo uiderunt iteratos Bactra per ortus,</l>
				<l absnum="" n="">Te modo munito Neuricus hostis equo,</l>
				<l absnum="" n="">Hibernique Getae, pictoque Britannia curru,</l>
				<l absnum="" n="">Postus et Eoa decolor Indus aqua.</l>
				<l absnum="" n="">Haecne marita fides, hae sunt pactae mihi noctes,</l>
				<l absnum="" n="">Cum rudis urgenti brachia uicta dedi?</l>
				<l absnum="" n="">Quae mihi deductae fax omen praetulit, illa</l>
				<l absnum="" n="">Traxit ab euerso lumina nigra rogo,</l>
				<l absnum="" n="">Et Stygio sum sparsa lacu, nec recta capillis</l>
				<l absnum="" n="">Vitta data est, nupsi non comitante deo.</l>
				<l absnum="" n="">Omnibus heu portis pendent mea noxia uota:</l>
				<l absnum="" n="">Texitur haec castris quarta lacerna tuis.</l>
				<l absnum="" n="">Occidat, inmerita qui carpsit ab arbore uallum</l>
				<l absnum="" n="">Et struxit querulas rauca per ossa tubas,</l>
				<l absnum="" n="">Dignior obliquo funem qui torqueat Ocno</l>
				<l absnum="" n="">Aeternusque tuam pascat, aselle, famem.</l>
				<l absnum="" n="">Dic mihi, num teneros urit lorica lacertos?</l>
				<l absnum="" n="">Num grauis inbelles atterit hasta manus?</l>
				<l absnum="" n="">Haec noceant potius, quam dentibus ulla puella</l>
				<l absnum="" n="">Det mihi plorandas per tua colla notas.</l>
				<l absnum="" n="">Diceris et macie uultum tenuasse: sed opto,</l>
				<l absnum="" n="">E desiderio sit color iste meo.</l>
				<l absnum="" n="">At mihi cum noctes induxit Vesper amaras,</l>
				<l absnum="" n="">Si qua relicta iacent, osculor arma tua.</l>
				<l absnum="" n="">Tum queror in toto non sidere pallia lecto,</l>
				<l absnum="" n="">Lucis et auctores non dare carmen aues.</l>
				<l absnum="" n="">Noctibus hibernis castrensia pensa laboro</l>
				<l absnum="" n="">Et Tyria in radios uellera secta suos.</l>
				<l absnum="" n="">Et disco, qua parte fluat uincendus Araxes,</l>
				<l absnum="" n="">Quot sine aqua Parthus milia currat equus.</l>
				<l absnum="" n="">Conor et e tabula pictos ediscere mundos,</l>
				<l absnum="" n="">Qualis et haec docti sit positura dei,</l>
				<l absnum="" n="">Quae tellus sit lenta gelu, quae putris ab aestu,</l>
				<l absnum="" n="">Ventus in Italiam qui bene uela ferat.</l>
				<l absnum="" n="">Adsidet una soror, curis et pallida nutrix</l>
				<l absnum="" n="">Peierat hiberni temporis esse moras.</l>
				<l absnum="" n="">Felix Hippolyte! nuda tulit arma papilla,</l>
				<l absnum="" n="">Et texit galea barbara molle caput.</l>
				<l absnum="" n="">Romanis utinam patuissent castra puellis!</l>
				<l absnum="" n="">Essem militiae sarcina fida tuae,</l>
				<l absnum="" n="">Nec me tardarent Scythiae iuga, cum pater altas</l>
				<l absnum="" n="">Aeris in glaciem frigore nectit aquas.</l>
				<l absnum="" n="">Omnis amor magnus, sed aperto in coniuge maior:</l>
				<l absnum="" n="">Hanc Yenus, ut uiuat, uentilat ipsa facem.</l>
				<l>* * *</l>
				<l absnum="" n="">Nam mihi quo? Poenis tibi purpura fulgeat ostris</l>
				<l absnum="" n="">Crystallusque tuas ornet aquosa manus.</l>
				<l absnum="" n="">Omnia surda tacent: raris adsueta kalendis</l>
				<l absnum="" n="">Vix aperit clausos una puella Lares.</l>
				<l absnum="" n="">Glaucidos et catulae uox est mihi grata querentis:</l>
				<l absnum="" n="">Illa tui partem uindicat una toro.</l>
				<l absnum="" n="">Flore sacella tego, uerbenis compita uelo,</l>
				<l absnum="" n="">Et crepat ad ueteres herba Sabina focos.</l>
				<l absnum="" n="">Siue in finitimo gemuit stans noctua tigno,</l>
				<l absnum="" n="">Seu uoluit tangi parca lucerna mero,</l>
				<l absnum="" n="">Illa dies hornis caedem denuntiat agnis,</l>
				<l absnum="" n="">Succinctique calent ad noua lucra popae.</l>
				<l absnum="" n="">Ne, precor, ascensis tanti sit gloria Bactris</l>
				<l absnum="" n="">Raptaue odorato carbasa lina duci,</l>
				<l absnum="" n="">Plumbea cum tortae sparguntur pondera fundae,</l>
				<l absnum="" n="">Subdolus et uersis increpat arcus equis.</l>
				<l absnum="" n="">Sed (tua sic domitis Parthae telluris alumnis</l>
				<l absnum="" n="">Pura triumphantis hasta sequatur equos)</l>
				<l absnum="" n="">Incorrupta mei conserua foedera lecti:</l>
				<l absnum="" n="">Hac ego te sola lege redisse uelim.</l>
			</div>

			<div type="poem" n="4">
				<l absnum="" n="">Tarpeium nemus et Tarpeiae turpe sepulcrum</l>
				<l absnum="" n="">Fabor et antiqui limina capta Iouis.</l>
				<l absnum="" n="">Hunc Tatius montem uallo praecingit acerno,</l>
				<l absnum="" n="">Fidaque suggesta castra coronat humo.</l>
				<l absnum="" n="">Quid tum Roma fuit, tubicen uicina Curitis</l>
				<l absnum="" n="">Cum quateret lento murmure saxa Iouis?</l>
				<l absnum="" n="">Murus erant montes; ubi nunc est curia septa,</l>
				<l absnum="" n="">Bellicus ex illo fonte bibebat equus;</l>
				<l absnum="" n="">Atque ubi nunc terris dicuntur iura subactis,</l>
				<l absnum="" n="">Stabant Romano pila Sabina foro.</l>
				<l absnum="" n="">Lucus erat felix hederoso concauus antro,</l>
				<l absnum="" n="">Multaque natiuis obstrepit arbor aquis,</l>
				<l absnum="" n="">Siluani ramosa domus, quo dulcis ab aestu</l>
				<l absnum="" n="">Fistula poturas ire iubebat oues.</l>
				<l absnum="" n="">Hic Tarpeia deae fontem libauit; et illi</l>
				<l absnum="" n="">Urgebat medium fictilis urna caput.</l>
				<l>* * *</l>
				<l absnum="" n="">Et satis una malae potuit mors esse puellae,</l>
				<l absnum="" n="">Quae uoluit flammas fallere, Vesta, tuas?</l>
				<l absnum="" n="">Vidit arenosis Tatium proludere campis</l>
				<l absnum="" n="">Pictaque per flauas aera leuare iubas.</l>
				<l absnum="" n="">Obstupuit regis facie et regalibus armis,</l>
				<l absnum="" n="">Interque oblitas excidit urna manus.</l>
				<l absnum="" n="">Saepe illa inmeritae causata est omina lunae</l>
				<l absnum="" n="">Et sibi tingendas dixit in amne comas;</l>
				<l absnum="" n="">Saepe tulit blandis argentea lilia Nymphis,</l>
				<l absnum="" n="">Romula ne faciem laederet hasta Tati.</l>
				<l absnum="" n="">Dumque subit primo Capitolia nubila fumo,</l>
				<l absnum="" n="">Rettulit hirsutis brachia secta rubis,</l>
				<l absnum="" n="">Et sua Tarpeia residens ita fleuit ab arce</l>
				<l absnum="" n="">Vulnera, uicino comperienda Ioui.</l>
				<l absnum="" n="">'Ignes castrorum et Tatiae praetoria turmae</l>
				<l absnum="" n="">Et formosa oculis arma Sabina meis,</l>
				<l absnum="" n="">O utinam ad uestros sedeam captiua Penates,</l>
				<l absnum="" n="">Dum captiua mei conspicer esse Tati.</l>
				<l absnum="" n="">Romani montes et montibus addita Roma</l>
				<l absnum="" n="">Et ualeat probro Vesta pudenda meo.</l>
				<l absnum="" n="">Ille equus, ille meos in castra reportet amores,</l>
				<l absnum="" n="">Cui Tatius dextras collocat ipse iubas.</l>
				<l absnum="" n="">Quid mirum in patrios Scyllam saeuisse capillos,</l>
				<l absnum="" n="">Candidaque in foedos inguina uersa canes?</l>
				<l absnum="" n="">Prodita quid mirum fraterni cornua monstri,</l>
				<l absnum="" n="">Cum patuit lecto stamine torta uia?</l>
				<l absnum="" n="">Quantum ego sum Ausoniis crimen factura puellis,</l>
				<l absnum="" n="">Improba uirgineo lecta ministra foco!</l>
				<l absnum="" n="">Pallados extinctos si quis mirabitur ignes,</l>
				<l absnum="" n="">Ignoscat: lacrimis spargitur ara meis.</l>
				<l absnum="" n="">Cras ut rumor ait tota cessabitur urbe:</l>
				<l absnum="" n="">Tu cape spinosi rorida terga iugi.</l>
				<l absnum="" n="">Lubrica tota uia est et perfida: quippe tacentes</l>
				<l absnum="" n="">Fallaci celat limite semper aquas.</l>
				<l absnum="" n="">O utinam magicae nossem cantamina Musae!</l>
				<l absnum="" n="">Hanc quoque formoso lingua tulisset opem.</l>
				<l absnum="" n="">Te toga picta decet, non quem sine matris honore</l>
				<l absnum="" n="">Nutrit inhumanae dura papilla lupae.</l>
				<l absnum="" n="">Sim compar patiare, tua regina sub aula:</l>
				<l absnum="" n="">Dos tibi non humilis prodita Roma uenit.</l>
				<l absnum="" n="">Si minus, at raptae non sint impune Sabinae:</l>
				<l absnum="" n="">Me rape, et alterna lege repende uices.</l>
				<l absnum="" n="">Commissas acies ego possum soluere nupta:</l>
				<l absnum="" n="">Vos media palla foedus inite mea.</l>
				<l absnum="" n="">Adde Hymenaee modos, tubicen fera murmura conde:</l>
				<l absnum="" n="">Credite, uestra meus molliet arma torus.</l>
				<l absnum="" n="">En, iam quarta canit uenturam bucina lucem</l>
				<l absnum="" n="">Ipsaque in Oceanum sidera lapsa cadunt:</l>
				<l absnum="" n="">Experiar somnum, de te mihi somnia quaeram:</l>
				<l absnum="" n="">Fac uenias oculis umbra benigna meis.'</l>
				<l absnum="" n="">Dixit, et incerto permisit brachia somno,</l>
				<l absnum="" n="">Nescia se furiis accubuisse nouis.</l>
				<l absnum="" n="">Nam Vesta, Iliacae felix tutela fauillae,</l>
				<l absnum="" n="">Culpam alit et plures condit in ossa faces.</l>
				<l absnum="" n="">Illa ruit, qualis celerem prope Thermodonta</l>
				<l absnum="" n="">Strymonis abscisso pectus aperta sinu.</l>
				<l absnum="" n="">Urbi festus erat (dixere Palilia patres:</l>
				<l absnum="" n="">Hic primus coepit moenibus esse) dies,</l>
				<l absnum="" n="">Annua pastorum conuiuia, lusus in urbe,</l>
				<l absnum="" n="">Cum pagana madent fercula deliciis,</l>
				<l absnum="" n="">Cumque super raros faeni flammantis aceruos</l>
				<l absnum="" n="">Traicit inmundos ebria turba pedes.</l>
				<l absnum="" n="">Romulus excubias decreuit in otia solui</l>
				<l absnum="" n="">Atque intermissa castra silere tuba.</l>
				<l absnum="" n="">Hoc Tarpeia suum tempus rata conuenit hostem:</l>
				<l absnum="" n="">Pacta ligat, pactis ipsa futura comes.</l>
				<l absnum="" n="">Mons erat ascensu dubius, . . . . . . . .</l>
				<l absnum="" n="">. . . . . . . . . . . . . . . .</l>
				<l absnum="" n="">. . . . . . . . . . . festoque remissis:</l>
				<l absnum="" n="">Nec mora, uocales occupat ense canes.</l>
				<l absnum="" n="">Omnia carpebant somnos: sed Iuppiter unus</l>
				<l absnum="" n="">Decreuit poenis inuigilare suis.</l>
				<l absnum="" n="">Prodiderat portaeque fidem patriamque iacentem,</l>
				<l absnum="" n="">Nubendique petit, quem uelit ipse, diem.</l>
				<l absnum="" n="">At Tatius (neque enim sceleri dedit hostis honorem)</l>
				<l absnum="" n="">'Nube’, ait 'et regni scande cubile mei.'</l>
				<l absnum="" n="">Dixit, et ingestis comitum super obruit armis.</l>
				<l absnum="" n="">Haec, uirgo, officiis dos erat apta tuis.</l>
			</div>

			<div type="poem" n="5">
				<l absnum="" n="">Terra tuum spinis obducat, lena, sepulcrum,</l>
				<l absnum="" n="">Et tua, quod non uis, sentiat umbra sitim,</l>
				<l absnum="" n="">Nec sedeant cineri Manes, et Cerberus ultor</l>
				<l absnum="" n="">Turpia ieiuno terreat ossa sono.</l>
				<l absnum="" n="">Docta uel Hippolytum Veneri mollire negantem,</l>
				<l absnum="" n="">Concordique toro pessima semper auis,</l>
				<l absnum="" n="">Penelopen quoque neglecto rumore mariti</l>
				<l absnum="" n="">Nubere lasciuo cogeret Antinoo.</l>
				<l absnum="" n="">Illa uelit, poterit magnes non ducere ferrum</l>
				<l absnum="" n="">Et uolucris nidis esse nouerca suis.</l>
				<l absnum="" n="">Quippe et, Collinas ad fossam mouerit herbas,</l>
				<l absnum="" n="">Stantia currenti diluerentur aqua.</l>
				<l absnum="" n="">Audax cantatae leges inponere lunae</l>
				<l absnum="" n="">Ei sua nocturno fallere terga lupo,</l>
				<l absnum="" n="">Posset et intentos astu caecare maritos</l>
				<l>* * *</l>
				<l absnum="" n="">Cornicum inmeritas eruit ungue genas,</l>
				<l absnum="" n="">Consuluitque striges nostro de sanguine, et in me</l>
				<l absnum="" n="">Hippomanes fetae semina legit equae.</l>
				<l absnum="" n="">Exorabat opus, uermis ceu blandaque rura</l>
				<l absnum="" n="">Saxosamque forat sedula gutta uiam.</l>
				<l absnum="" n="">'Si te Eoa per ornatum iuuat aurea ripa</l>
				<l absnum="" n="">Et quae sub Tyria concha superbit aqua,</l>
				<l absnum="" n="">Eurypylisque placet Coae textura Mineruae</l>
				<l absnum="" n="">Sectaque ab Attalicis putria signa toris,</l>
				<l absnum="" n="">Seu quae palmiferae mittunt uenalia Thebae,</l>
				<l absnum="" n="">Murreaque in Parthis pocula cocta focis:</l>
				<l absnum="" n="">Sperne fidem, prouolue deos, mendacia uincant,</l>
				<l absnum="" n="">Frange et damnosae iura pudicitiae.</l>
				<l absnum="" n="">Et simulare moram pretium facit: utere causis:</l>
				<l absnum="" n="">Maior dilata nocte recurret amor.</l>
				<l absnum="" n="">Si tibi forte comas uexauerit, utilis ira:</l>
				<l absnum="" n="">Post modo mercata pace premendus erit.</l>
				<l absnum="" n="">Denique ubi amplexu Venerem promiseris empto,</l>
				<l absnum="" n="">Fac puros simules Isidis esse dies.</l>
				<l absnum="" n="">Ingerat Apriles Iole, contendat Amycle</l>
				<l absnum="" n="">Natalem Maiis idibus esse tuum.</l>
				<l absnum="" n="">Supplex ille sedet: posita tu scribe cathedra</l>
				<l absnum="" n="">Quoilibet. has artes si pauet ille, tenes.</l>
				<l absnum="" n="">Semper habe morsus circa tua colla recentes,</l>
				<l absnum="" n="">Lusibus alterius quos putet esse datos.</l>
				<l absnum="" n="">Nec te Medeae delectent probra sequacis</l>
				<l absnum="" n="">(Nempe tulit fastus, ausa rogare prior),</l>
				<l absnum="" n="">Sed potius mundi Thais pretiosa Menandri,</l>
				<l absnum="" n="">Cum ferit austeros comis amica Getas.</l>
				<l absnum="" n="">In mores te uerte uiri: si cantica iactat,</l>
				<l absnum="" n="">I comes et uoces ebria iunge tuas.</l>
				<l absnum="" n="">Ianitor ad dantis uigilet: si pulsat inanis,</l>
				<l absnum="" n="">Surdus in obductam somniet usque seram.</l>
				<l absnum="" n="">Nec tibi displiceat miles non factus amori,</l>
				<l absnum="" n="">Nauta nec attrita si ferat aera manu,</l>
				<l absnum="" n="">Aut quorum titulus per barbara colla pependit,</l>
				<l absnum="" n="">Caelati medio cum saliere foro.</l>
				<l absnum="" n="">Aurum spectato, non quae manus adferat aurum.</l>
				<l absnum="" n="">Versibus auditis quid nisi uerba feres?</l>
				<l absnum="" n="">'Quid iuuat ornato procedere, uita, capillo</l>
				<l absnum="" n="">Et tenues Coa ueste mouere sinus?’</l>
				<l absnum="" n="">Qui uersus, Coae dederit nec munera uestis,</l>
				<l absnum="" n="">Istius tibi sit surda sine arte lyra.</l>
				<l absnum="" n="">Dum uernat sanguis, dum rugis integer annus,</l>
				<l absnum="" n="">Utere, ne quid cras libet ab ore dies.</l>
				<l absnum="" n="">Vidi ego odorati uictura rosaria Paesti</l>
				<l absnum="" n="">Sub matutino cocta iacere Noto.'</l>
				<l absnum="" n="">His animum nostrae dum uersat Acanthis amicae,</l>
				<l absnum="" n="">Horruit algenti pergula curta foco.</l>
				<l absnum="" n="">Sed cape torquatae, Venus o regina, columbae</l>
				<l absnum="" n="">Ob meritum ante tuos guttura secta focos.</l>
				<l absnum="" n="">Vidi ego rugoso tussim concrescere collo,</l>
				<l absnum="" n="">Sputaque per dentes ire cruenta cauos,</l>
				<l absnum="" n="">Atque animam in tegetes putrem expirare paternas,</l>
				<l absnum="" n="">Ossaque per tenues sunt numerata cutes.</l>
				<l absnum="" n="">Exequiae fuerunt rari furtiua capilli</l>
				<l absnum="" n="">Vincula et inmundo pallida mitra situ,</l>
				<l absnum="" n="">Et canis in nostros nimis experrecta dolores,</l>
				<l absnum="" n="">Cum fallenda meo pollice clatra forent.</l>
				<l absnum="" n="">Sit tumulus lenae curto uetus amphora collo:</l>
				<l absnum="" n="">Urgeat hunc supra uis, caprifice, tua.</l>
			</div>

			<div type="poem" n="6">
				<l absnum="" n="">Sacra facit uates: sint ora fauentia sacris:</l>
				<l absnum="" n="">En cadet ante meos icta iuuenca focos.</l>
				<l absnum="" n="">Serta Phileteis certet Romana corymbis,</l>
				<l absnum="" n="">Et Cyrenaeas urna ministret aquas.</l>
				<l absnum="" n="">Costum molle date et blandi mihi turis honores,</l>
				<l absnum="" n="">Terque focum circa laneus orbis eat.</l>
				<l absnum="" n="">Spargite me lymphis, carmenque recentibus aris</l>
				<l absnum="" n="">Tibia Mygdoniis libet eburna Cadis.</l>
				<l absnum="" n="">Ite procul fraudes, alio sint aere noxae:</l>
				<l absnum="" n="">Pura nouum uati laurea mollit iter.</l>
				<l absnum="" n="">Musa, Palatini referemus Apollinis aedem:</l>
				<l absnum="" n="">Res est, Calliope, digna fauore tuo.</l>
				<l absnum="" n="">Caesaris in nomen ducuntur carmina: Caesar</l>
				<l absnum="" n="">Dum canitur, quaeso, Iuppiter ipse uaces.</l>
				<l absnum="" n="">Est Phoebi fugiens Athamana ad litora portus,</l>
				<l absnum="" n="">Qua sinus Ioniae murmura condit aquae,</l>
				<l absnum="" n="">Actia Iuleae pelagus monumenta carinae,</l>
				<l absnum="" n="">Nautarum uotis non operosa uia.</l>
				<l absnum="" n="">Huc mundi coiere manus: stetit aequore moles</l>
				<l absnum="" n="">Pinea: nec remis aequa fauebat auis.</l>
				<l absnum="" n="">Altera classis erat Teucro damnata Quirino,</l>
				<l absnum="" n="">Pilaque feminea turpiter acta manu:</l>
				<l absnum="" n="">Hinc Augusta ratis plenis Iouis omine uelis,</l>
				<l absnum="" n="">Signaque iam patriae uincere docta suae.</l>
				<l absnum="" n="">Tandem aciem geminos Nereus lunarat in arcus,</l>
				<l absnum="" n="">Armorum et radiis icta tremebat aqua,</l>
				<l absnum="" n="">Cum Phoebus linquens stantem se uindice Delon</l>
				<l absnum="" n="">(Nam tulit iratos mobilis unda Notos)</l>
				<l absnum="" n="">Adstitit Augusti puppim super, et noua flamma</l>
				<l absnum="" n="">Luxit in obliquam ter sinuata facem.</l>
				<l absnum="" n="">Non ille attulerat crines in colla solutos</l>
				<l absnum="" n="">Aut testudineae carmen inerme lyrae,</l>
				<l absnum="" n="">Sed quali aspexit Pelopeum Agamemnona uultu</l>
				<l absnum="" n="">Egessitque auidis Dorica castra rogis,</l>
				<l absnum="" n="">Aut qualis flexos soluit Pythona per orbes</l>
				<l absnum="" n="">Serpentem, inbelles quem timuere deae.</l>
				<l absnum="" n="">Mox ait 'o longa mundi seruator ab Alba,</l>
				<l absnum="" n="">Auguste, Hectoreis cognite maior auis,</l>
				<l absnum="" n="">Vince mari: iam terra tua est. tibi militat arcus,</l>
				<l absnum="" n="">Et fauet ex umeris hoc onus omne meis.</l>
				<l absnum="" n="">Solue metu patriam, quae nunc te uindice freta</l>
				<l absnum="" n="">Inposuit prorae publica uota tuae.</l>
				<l absnum="" n="">Quam nisi defendes, murorum Romulus augur</l>
				<l absnum="" n="">Ire Palatinas non bene uidit aues.</l>
				<l absnum="" n="">Et nunc, en, remis audent prope: turpe, Latinos</l>
				<l absnum="" n="">Principe te fluctus regia uela pati!</l>
				<l absnum="" n="">Nec te, quod classis centenis remiget alis,</l>
				<l absnum="" n="">Terreat: inuito labitur illa mari.</l>
				<l absnum="" n="">Quodque uehunt prorae Centaurica saxa minantis:</l>
				<l absnum="" n="">Tigna caua et pictos experiere metus.</l>
				<l absnum="" n="">Frangit et attollit uires in milite causa;</l>
				<l absnum="" n="">Quae nisi iusta subest, excutit arma pudor.</l>
				<l absnum="" n="">Tempus adest, committe rates: ego temporis auctor</l>
				<l absnum="" n="">Ducam laurigera Iulia rostra manu.'</l>
				<l absnum="" n="">Dixerat, et pharetrae pondus consumit in arcus:</l>
				<l absnum="" n="">Proxima post arcus Caesaris hasta fuit.</l>
				<l absnum="" n="">Vincit Roma fide Phoebi: dat femina poenas:</l>
				<l absnum="" n="">Sceptra per Ionias fracta uehuntur aquas.</l>
				<l absnum="" n="">At pater Idalio miratur Caesar ab astro:</l>
				<l absnum="" n="">'Tu meus, et nostri sanguinis ista fides.'</l>
				<l absnum="" n="">Prosequitur cantu Triton, omnesque marinae</l>
				<l absnum="" n="">Plauserunt circa libera signa deae.</l>
				<l absnum="" n="">Illa petit Nilum cymba male nixa fugaci,</l>
				<l absnum="" n="">Hoc unum, iusso non moritura die.</l>
				<l absnum="" n="">Di melius! quantus mulier foret una triumphus,</l>
				<l absnum="" n="">Ductus erat per quas ante Iugurtha uias!</l>
				<l absnum="" n="">Actius hinc traxit Phoebus monumenta, quod eius</l>
				<l absnum="" n="">Una decem uicit missa sagitta rates.</l>
				<l absnum="" n="">Bella satis cecini: citharam iam poscit Apollo</l>
				<l absnum="" n="">Victor et ad placidos exuit arma choros.</l>
				<l absnum="" n="">Candida nunc molli subeant conuiuia luco,</l>
				<l absnum="" n="">Blanditaeque fluant per mea colla rosae,</l>
				<l absnum="" n="">Vinaque fundantur praelis elisa Falernis,</l>
				<l absnum="" n="">Terque lauet nostras spica Cilissa comas.</l>
				<l absnum="" n="">Ingenium potis irritet Musa poetis:</l>
				<l absnum="" n="">Bacche, soles Phoebo fertilis esse tuo.</l>
				<l absnum="" n="">Ille paludosos memoret seruire Sicambros,</l>
				<l absnum="" n="">Cepheam hic Meroen fuscaque regna canat,</l>
				<l absnum="" n="">Hic referat sero confessum foedere Parthum:</l>
				<l absnum="" n="">'Reddat signa Remi: mox dabit ipse sua;</l>
				<l absnum="" n="">Siue almus pharetris Augustus parcet Eois,</l>
				<l absnum="" n="">Differat in pueros ista tropaea suos.</l>
				<l absnum="" n="">Gaude, Crasse, nigras si quid sapis inter harenas:</l>
				<l absnum="" n="">Ire per Euphraten ad tua busta licet.'</l>
			</div>

			<div type="poem" n="7">
				<l absnum="" n="">Sunt aliquid Manes: letum non omnia finit,</l>
				<l absnum="" n="">Luridaque extinctos effugit umbra rogos.</l>
				<l absnum="" n="">Cynthia namque meo uisa est incumbere fulcro,</l>
				<l absnum="" n="">Murmur ad extremae nuper humata uiae,</l>
				<l absnum="" n="">Cum mihi somnus ab exequiis penderet amoris,</l>
				<l absnum="" n="">Et quererer lecti frigida regna mei.</l>
				<l absnum="" n="">Eosdem habuit secum, quibus est elata, capillos,</l>
				<l absnum="" n="">Eosdem oculos: lateri uestis adusta fuit,</l>
				<l absnum="" n="">Et solitum digito beryllon adederat ignis.</l>
				<l absnum="" n="">Summaque Lethaeus triuerat ora liquor.</l>
				<l absnum="" n="">Spirantisque animos et uocem misit, et illi</l>
				<l absnum="" n="">Pollicibus fragiles increpuere manus:</l>
				<l absnum="" n="">'Perfide, nec cuiquam melior sperande puellae,</l>
				<l absnum="" n="">In te iam uires somnus habere potest?</l>
				<l absnum="" n="">Iamne tibi exciderunt uigilacis tecta Suburae</l>
				<l absnum="" n="">Et mea nocturnis trita fenestra dolis?</l>
				<l absnum="" n="">Per quam demisso quotiens tibi fune pependi,</l>
				<l absnum="" n="">Alterna ueniens in tua colla manu!</l>
				<l absnum="" n="">Saepe Venus triuio commissa est pectore mixto,</l>
				<l absnum="" n="">Fecerunt tepidas furtaque nostra uias.</l>
				<l absnum="" n="">Foederis heu taciti, cuius fallacia uerba</l>
				<l absnum="" n="">Non audituri diripuere Noti!</l>
				<l absnum="" n="">At mihi non oculos quisquam inclamauit euntis:</l>
				<l absnum="" n="">Unum inpetrassem te reuocante diem.</l>
				<l absnum="" n="">Nec crepuit fixa me propter arundine custos,</l>
				<l absnum="" n="">Laesit et abiectum tegula curta caput.</l>
				<l absnum="" n="">Denique quis nostro curuum te funere uidit,</l>
				<l absnum="" n="">Atram quis lacrimis incaluisse togam?</l>
				<l absnum="" n="">Si piguit portas ultra procedere, at illuc</l>
				<l absnum="" n="">Iussisses, lectum lentius ire meum.</l>
				<l absnum="" n="">Cur uentos non ipse rogis, ingrate, petisti?</l>
				<l absnum="" n="">Cur nardo flammae non oluere meae?</l>
				<l absnum="" n="">Hoc etiam graue erat, nulla mercede hyacinthos</l>
				<l absnum="" n="">Inicere et fracto busta piare cado.</l>
				<l absnum="" n="">Lygdamus uratur, candescat lamina uernae:</l>
				<l absnum="" n="">Sensi ego, cum insidiis pallida uina bibi.</l>
				<l absnum="" n="">Haut Nomas arcanas tollat uersuta saliuas:</l>
				<l absnum="" n="">Dicet damnatas ignea testa manus.</l>
				<l absnum="" n="">Quae modo per uiles inspecta est publica noctes,</l>
				<l absnum="" n="">Haec nunc aurata cyclade signat humum,</l>
				<l absnum="" n="">Et grauiora iniungit iniquis pensa quasillis,</l>
				<l absnum="" n="">Garrula de facie si qua locuta mea est;</l>
				<l absnum="" n="">Nostraque quod Petale tulit ad monumenta coronas,</l>
				<l absnum="" n="">Codicis inmundi uincula sentit anus;</l>
				<l absnum="" n="">Caeditur et Lalage tortis suspensa capillis,</l>
				<l absnum="" n="">Per nomen quoniam est ausa rogare meum.</l>
				<l absnum="" n="">Te patiente meae conflauit imaginis aurum,</l>
				<l absnum="" n="">Ardente e nostro dotem habitura rogo.</l>
				<l absnum="" n="">Non tamen insector, quamuis mereare, Properti:</l>
				<l absnum="" n="">Longa mea in libris regna fuere tuis.</l>
				<l absnum="" n="">Iuro ego Fatorum nulli reuolubile carmen,</l>
				<l absnum="" n="">Tergeminusque canis sic mihi molle sonet,</l>
				<l absnum="" n="">Me seruasse fidem, si fallo, uipera nostris</l>
				<l absnum="" n="">Sibilet in tumulis et super ossa cubet.</l>
				<l absnum="" n="">Nam gemina est sedes turpem partita per amnem,</l>
				<l absnum="" n="">Turbaque diuersa remigat omnis aqua.</l>
				<l absnum="" n="">Unda Clytaemestrae stupro simul altera Cressae</l>
				<l absnum="" n="">Portat mentitae lignea monstra bouis.</l>
				<l absnum="" n="">Ecce coronato pars altera adacta phasello,</l>
				<l absnum="" n="">Mulcet ubi Elysias aura beata rosas,</l>
				<l absnum="" n="">Qua numerosa fides quaque aera rutunda Cybelles</l>
				<l absnum="" n="">Mitratisque sonant Lydia plectra choris.</l>
				<l absnum="" n="">Andromedeque et Hypermestre sine fraude maritae</l>
				<l absnum="" n="">Narrant historiae nota pericla suae:</l>
				<l absnum="" n="">Haec sua maternis queritur liuere catenis</l>
				<l absnum="" n="">Brachia nec meritas frigida saxa manus;</l>
				<l absnum="" n="">Narrat Hypermestre magnum ausas esse sorores,</l>
				<l absnum="" n="">In scelus hoc animum non ualuisse suum.</l>
				<l absnum="" n="">Sic motis lacrimis uitae sacramus amores:</l>
				<l absnum="" n="">Celo ego perfidiae crimina multa tuae.</l>
				<l absnum="" n="">Sed tibi nunc mandata damus, si forte moueris,</l>
				<l absnum="" n="">Si te non totum Chloridos herba tenet.</l>
				<l absnum="" n="">Nutrix in tremulis ne quid desideret annis</l>
				<l absnum="" n="">Parthenie: patuit, nec tibi auara fuit.</l>
				<l absnum="" n="">Deliciaeque meae Latris, cui nomen ab usu est,</l>
				<l absnum="" n="">Ne speculum dominae porrigat illa nouae.</l>
				<l absnum="" n="">Et quoscumque meo fecisti nomine uersus,</l>
				<l absnum="" n="">Ure: mihi laudes me sine habere meas.</l>
				<l absnum="" n="">Pelle hederam tumulo, mihi quae pugnante corymbo</l>
				<l absnum="" n="">Mollia contortis alligat ossa comis.</l>
				<l absnum="" n="">Pomosis Anio qua spumifer incubat aruis</l>
				<l absnum="" n="">Et numquam Herculeo numine pallet ebur,</l>
				<l absnum="" n="">Hac carmen media dignum me scribe columna,</l>
				<l absnum="" n="">Sed breue, quod currens uector ab urbe legat:</l>
				<l absnum="" n="">HIC TIBURTINA IACET AUREA CYNTHIA TERRA:</l>
				<l absnum="" n="">ACCESSIT RIPAE LAUS, ANIENE, TUAE.</l>
				<l absnum="" n="">Nec tu sperne piis uenientia somnia portis:</l>
				<l absnum="" n="">Cum pia uenerunt somnia, pondus habent.</l>
				<l absnum="" n="">Nocte uagae ferimur (nox clausas liberat umbras),</l>
				<l absnum="" n="">Errat et abiecta Cerberus ipse sera.</l>
				<l absnum="" n="">Luce iubent leges Lethaea ad stagna reuerti:</l>
				<l absnum="" n="">Nos uehimur, uectum nauta recenset onus.</l>
				<l absnum="" n="">Nunc te possideant aliae: mox sola tenebo:</l>
				<l absnum="" n="">Mecum eris, et mixtis ossibus ossa teram.’</l>
			</div>

			<div type="poem" n="8">
				<l absnum="" n="">Disce, quid Esquilias hac nocte fugarit aquosas,</l>
				<l absnum="" n="">Cum uicina nouis turba cucurrit agris.</l>
				<l absnum="" n="">Lanuuium annosi uetus est tutella draconis,</l>
				<l absnum="" n="">Hic ubi tam rarae non perit hora morae,</l>
				<l absnum="" n="">Qua sacer abripitur caeco descensus hiatu,</l>
				<l absnum="" n="">Qua penetrat (uirgo, tale iter omne paue)</l>
				<l absnum="" n="">Ieiuni serpentis honos, cum pabula poscit</l>
				<l absnum="" n="">Annua et ex ima sibila torquet humo.</l>
				<l absnum="" n="">Talia demissae pallent ad sacra puellae,</l>
				<l absnum="" n="">Cum temere anguino creditur ore manus.</l>
				<l absnum="" n="">Ille sibi admotas a uirgine corripit escas:</l>
				<l absnum="" n="">Virginis in palmis ipsa canistra tremunt.</l>
				<l absnum="" n="">Si fuerint castae, redeunt in colla parentum,</l>
				<l absnum="" n="">Clamantque agricolae 'fertilis annus erit’.</l>
				<l absnum="" n="">Huc mea detonsis auecta est Cynthia mannis:</l>
				<l absnum="" n="">Causa fuit Iuno, sed mage causa Venus.</l>
				<l absnum="" n="">Appia, dic quaeso, quantum te teste triumphum</l>
				<l absnum="" n="">Egerit effusis per tua saxa rotis,</l>
				<l absnum="" n="">Turpis in arcana sonuit cum rixa taberna;</l>
				<l absnum="" n="">Si sine me, famae non sine labe meae.</l>
				<l absnum="" n="">Spectaclum ipsa sedens primo temone pependit,</l>
				<l absnum="" n="">Ausa per inpuros frena mouere locos.</l>
				<l absnum="" n="">Serica nam taceo uolsi carpenta nepotis,</l>
				<l absnum="" n="">Atque armillatos colla Molossa canes,</l>
				<l absnum="" n="">Qui dabit inmundae uenalia fata saginae,</l>
				<l absnum="" n="">Vincet ubi erasas barba pudenda genas.</l>
				<l absnum="" n="">Cum fieret nostro totiens iniuria lecto,</l>
				<l absnum="" n="">Mutato uolui castra mouere toro.</l>
				<l absnum="" n="">Phyllis Auentinae quaedam est uicina Dianae;</l>
				<l absnum="" n="">Sobria grata parum: cum bibit, omne decet.</l>
				<l absnum="" n="">Altera Tarpeios est inter Teia lucos;</l>
				<l absnum="" n="">Candida, sed potae non satis unus erit.</l>
				<l absnum="" n="">His ego constitui noctem lenire vocatis,</l>
				<l absnum="" n="">Et Venere ignota furta nouare mea.</l>
				<l absnum="" n="">Unus erat tribus in secreta lectulus umbra.</l>
				<l absnum="" n="">Quaeris concubitus? inter utramque fui.</l>
				<l absnum="" n="">Lygdamus ad cyathos, craterque aestiua supellex,</l>
				<l absnum="" n="">Et Methymnaei Graia saliua meri.</l>
				<l absnum="" n="">Nilotes tibicen erat, crotalistria Phyllis;</l>
				<l absnum="" n="">Haec facilis spargi, munda sine arte, rosa.</l>
				<l absnum="" n="">Nanus et ipse suos breuiter concretus in artus</l>
				<l absnum="" n="">lactabat truncas ad caua buxa manus.</l>
				<l absnum="" n="">Sed neque suppletis constabat flamma lucernis,</l>
				<l absnum="" n="">Reccidit inque suos mensa supina pedes.</l>
				<l absnum="" n="">Me quoque per talos Venerem quaerente secundos</l>
				<l absnum="" n="">Semper damnosi subsiluere canes.</l>
				<l absnum="" n="">Cantabant surdo, nudabant pectora caeco:</l>
				<l absnum="" n="">Lanuuii ad portas, ei mihi, totus eram;</l>
				<l absnum="" n="">Cum subito rauci sonuerunt cardine postes,</l>
				<l absnum="" n="">Et leuia ad primos murmura facta Lares.</l>
				<l absnum="" n="">Nec mora, cum totas resupinat Cynthia ualuas,</l>
				<l absnum="" n="">Non operosa comis, sed furibunda decens.</l>
				<l absnum="" n="">Pocula mi digitos inter cecidere remissos,</l>
				<l absnum="" n="">Pallueruntque ipso labra soluta mero.</l>
				<l absnum="" n="">Fulminat illa oculis et quantum femina saeuit,</l>
				<l absnum="" n="">Spectaclum capta nec minus urbe fuit.</l>
				<l absnum="" n="">Phyllidos iratos in uultum conicit ungues:</l>
				<l absnum="" n="">Territa uicinas Teia clamat anus.</l>
				<l absnum="" n="">Lumina sopitos turbant elata Quirites,</l>
				<l absnum="" n="">Omnis et insana semita uoce sonat.</l>
				<l absnum="" n="">Illas direptisque comis tunicisque solutis</l>
				<l absnum="" n="">Excipit obscurae prima taberna uiae.</l>
				<l absnum="" n="">Cynthia gaudet in exuuiis uictrixque recurrit</l>
				<l absnum="" n="">Et mea peruersa sauciat ora manu,</l>
				<l absnum="" n="">Inponitque notam collo morsuque cruentat,</l>
				<l absnum="" n="">Praecipueque oculos, qui meruere, ferit.</l>
				<l absnum="" n="">Atque ubi iam nostris lassauit brachia plagis,</l>
				<l absnum="" n="">Lygdamus ad plutei fulcra sinistra latens</l>
				<l absnum="" n="">Eruitur, geniumque meum protractus adorat.</l>
				<l absnum="" n="">Lygdame, nil potui: tecum ego captus eram.</l>
				<l absnum="" n="">Supplicibus palmis tum demum ad foedera ueni,</l>
				<l absnum="" n="">Cui uix tangendos praebuit illa pedes,</l>
				<l absnum="" n="">Atque ait 'admissae si uis me ignoscere culpae,</l>
				<l absnum="" n="">Accipe, quae nostrae formula legis erit.</l>
				<l absnum="" n="">Tu neque Pompeia spatiabere cultus in umbra,</l>
				<l absnum="" n="">Nec cum lasciuum sternet harena forum.</l>
				<l absnum="" n="">Colla caue inflectas ad summum obliqua theatrum</l>
				<l absnum="" n="">Aut lectica tuae se det aperta morae.</l>
				<l absnum="" n="">Lygdamus in primis, omnis mihi causa querellae,</l>
				<l absnum="" n="">Veneat et pedibus uincula bina trahat.'</l>
				<l absnum="" n="">Indixit leges, respondi ego 'legibus utar'.</l>
				<l absnum="" n="">Risit at imperio facta superba dato.</l>
				<l absnum="" n="">Dein, quemcumque locum externae tetigere puellae,</l>
				<l absnum="" n="">Suffiit ac pura limina tergit aqua,</l>
				<l absnum="" n="">Imperat et totas iterum mutare lacernas,</l>
				<l absnum="" n="">Terque meum tetigit sulphuris igne caput.</l>
			</div>

			<div type="poem" n="9">
				<l absnum="" n="">Amphitryoniades qua tempestate iuuencos</l>
				<l absnum="" n="">Egerat a stabulis, o Erythia, tuis,</l>
				<l absnum="" n="">Venit ad incultos pecorosa Palatia montes</l>
				<l absnum="" n="">Et statuit fessos, fessus et ipse, boues,</l>
				<l absnum="" n="">Qua Velabra suo stagnabant flumine quaque</l>
				<l absnum="" n="">Nauta per urbanas uelificabat aquas.</l>
				<l absnum="" n="">Sed non infido manserunt hospite Caco</l>
				<l absnum="" n="">Incolumis: furto polluit ille Iouem.</l>
				<l absnum="" n="">Incola Cacus erat, metuendo raptor ab antro,</l>
				<l absnum="" n="">Per tria partitos qui dabat ora sonos.</l>
				<l absnum="" n="">Hic, ne certa forent manifestae signa rapinae,</l>
				<l absnum="" n="">Auersos cauda traxit in antra boues;</l>
				<l absnum="" n="">Nec sine teste deo: furem sonuere iuuenci,</l>
				<l absnum="" n="">Furis et inplacidas diruit ira fores.</l>
				<l absnum="" n="">Maenalio iacuit pulsus tria tempora ramo</l>
				<l absnum="" n="">Cacus; et Alcides sic ait 'ite boues,</l>
				<l absnum="" n="">Herculis ite boues, nostrae labor ultime clauae,</l>
				<l absnum="" n="">Bis mihi quaesitae, bis mea praeda, boues,</l>
				<l absnum="" n="">Aruaque mugitu sancite bouaria longo:</l>
				<l absnum="" n="">Nobile erit Romae pascua uestra forum.'</l>
				<l absnum="" n="">Dixit ut haec, sicco torquet sitis ora palato,</l>
				<l absnum="" n="">Terraque non ullas feta ministrat aquas.</l>
				<l absnum="" n="">Sed procul inclusas audit ridere puellas.</l>
				<l absnum="" n="">Lucus ab umbroso fecerat orbe nemus,</l>
				<l absnum="" n="">Femineae loca clausa deae fontesque piandos,</l>
				<l absnum="" n="">Inpune et nullis sacra retecta uiris.</l>
				<l absnum="" n="">Deuia puniceae uelabant limina uittae,</l>
				<l absnum="" n="">Turis odorato lux erat igne casa,</l>
				<l absnum="" n="">Populus et longis ornabat frondibus aedem,</l>
				<l absnum="" n="">Multaque cantantes umbra tegebat aues.</l>
				<l absnum="" n="">Huc ruit in siccam congesta puluere barbam,</l>
				<l absnum="" n="">Et iacit ante fores uerba minora deo.</l>
				<l absnum="" n="">'Vos precor, o luci sacro quae luditis antro,</l>
				<l absnum="" n="">Pandite defessis hospita fana uiris.</l>
				<l absnum="" n="">Fontis egens erro circa arua sonantia lymphis,</l>
				<l absnum="" n="">Et caua suscepto flumine palma sat est.</l>
				<l absnum="" n="">Audistisne aliquem, tergo qui sustulit orbem?</l>
				<l absnum="" n="">Ille ego sum: Alcidem terra recepta uocat.</l>
				<l absnum="" n="">Quis facta Herculeae non audit fortia clauae</l>
				<l absnum="" n="">Et numquam ad nocuas irrita tela feras,</l>
				<l absnum="" n="">Atque uni Stygias homini luxisse tenebras?</l>
				<l>------------</l>
				<l absnum="" n="">Quod si Iunoni sacrum faceretis amarae,</l>
				<l absnum="" n="">Non clausisset aquas ipsa nouerca suas.</l>
				<l absnum="" n="">Sin aliquam uultusque meus saetaeque leonis</l>
				<l absnum="" n="">Terrent et Libyco sole perusta coma,</l>
				<l absnum="" n="">Idem ego Sidonia feci seruilia palla</l>
				<l absnum="" n="">Officia et Lydo pensa diurna colo,</l>
				<l absnum="" n="">Mollis et hirsutum cepit mihi fascia pectus,</l>
				<l absnum="" n="">Et manibus duris apta puella fui.’</l>
				<l absnum="" n="">Talibus Alcides: at talibus alma sacerdos,</l>
				<l absnum="" n="">Puniceo canas stamine uincta comas.</l>
				<l absnum="" n="">'Parce oculis, hospes, lucoque abscede uerendo:</l>
				<l absnum="" n="">Cede agedum, et tuta limina linque fuga.</l>
				<l absnum="" n="">Interdicta uiris metuenda lege piatur,</l>
				<l absnum="" n="">Quae se summota uindicat ara casa.</l>
				<l absnum="" n="">Magno Tiresias aspexit Pallada uates,</l>
				<l absnum="" n="">Fortia dum posita Gorgone membra lauat.</l>
				<l absnum="" n="">Di tibi dent alios fontes: haec lympha puellis</l>
				<l absnum="" n="">Auia secreti limitis una fuit.'</l>
				<l absnum="" n="">Sic anus: ille humeris postes concussit opacos,</l>
				<l absnum="" n="">Nec tulit iratam ianua clausa sitim.</l>
				<l absnum="" n="">At postquam exhausto iam flumine uicerat aestum,</l>
				<l absnum="" n="">Ponit uix siccis tristia iura labris:</l>
				<l absnum="" n="">'Angulus hic mundi nunc me mea fata trahentem</l>
				<l absnum="" n="">Accipit: haec fesso uix mihi terra patet.</l>
				<l absnum="" n="">Maxima quae gregibus deuota est ara repertis,</l>
				<l absnum="" n="">Ara per has’ inquit 'maxima facta manus,</l>
				<l absnum="" n="">Haec nullis umquam pateat ueneranda puellis:</l>
				<l absnum="" n="">Herculis en ueniam nescit inulta sitis.'</l>
				<l absnum="" n="">Huic, quoniam manibus purgatum sanxerat orbem,</l>
				<l absnum="" n="">Sic Sanctum Tatiae composuere Cures.</l>
			</div>

			<div type="poem" n="10">
				<l absnum="" n="">Nunc Iouis incipiam causas aperire Feretri,</l>
				<l absnum="" n="">Armaque de ducibus trina recepta tribus.</l>
				<l absnum="" n="">Magnum iter ascendo, sed dat mihi gloria uires:</l>
				<l absnum="" n="">Non iuuat e facili lecta corona iugo.</l>
				<l absnum="" n="">Inicis exemplum primae tu, Romule, palmae</l>
				<l absnum="" n="">Huius, et exuuio plenus ab hoste redis,</l>
				<l absnum="" n="">Tempore quo portas Caeninum Acrona petentem</l>
				<l absnum="" n="">Victor in euersum cuspide fundis equum.</l>
				<l absnum="" n="">Acron Herculeus Caenina ductor ab arce,</l>
				<l absnum="" n="">Roma, tuis quondam finibus horror erat.</l>
				<l absnum="" n="">Hic spolia ex umeris ausus sperare Quirini</l>
				<l absnum="" n="">Ipse dedit, sed non sanguine sicca suo.</l>
				<l absnum="" n="">Hunc uidet ante cauas librantem spicula turres</l>
				<l absnum="" n="">Romulus et uotis 'occupat ante ratis.</l>
				<l absnum="" n="">'Iuppiter, haec hodie tibi uictima corruet Acron.’</l>
				<l absnum="" n="">Vouerat: et spolium corruit ille Ioui.</l>
				<l absnum="" n="">Urbis uirtutumque parens sic uincere sueuit,</l>
				<l absnum="" n="">Qui tulit a parco frigida castra Lare.</l>
				<l absnum="" n="">Idem eques et frenis, idem fuit aptus aratris,</l>
				<l absnum="" n="">Et galea hirsuta compta lupina iuba.</l>
				<l absnum="" n="">Picta neque inducto fulgebat parma pyropo:</l>
				<l absnum="" n="">Praebebant caesi baltea lenta boues.</l>
				<l absnum="" n="">Cossus at insequitur Veientis caede Tolumni,</l>
				<l absnum="" n="">Vincere cum Veios posse laboris erat,</l>
				<l absnum="" n="">Necdum ultra Tiberim belli sonus, ultima praeda</l>
				<l absnum="" n="">Nomentum et captae iugera terna Corae.</l>
				<l absnum="" n="">A, Veii ueteres, et uos tum regna fuistis,</l>
				<l absnum="" n="">Et uestro posita est aurea sella foro:</l>
				<l absnum="" n="">Nunc intra muros pastoris bucina lenti</l>
				<l absnum="" n="">Cantat, et in uestris ossibus arua metunt.</l>
				<l absnum="" n="">Forte super portae dux Veius astitit arcem,</l>
				<l absnum="" n="">Colloquiumque sua fretus ab urbe dedit.</l>
				<l absnum="" n="">Dumque aries murum cornu pulsabat aheno,</l>
				<l absnum="" n="">Vinea qua ductum longa tegebat opus,</l>
				<l absnum="" n="">Cossus ait 'fortis melius concurrere campo'.</l>
				<l absnum="" n="">Nec mora fit: plano sistit uterque gradum.</l>
				<l absnum="" n="">Di Latias iuuere manus: desecta Tolumni</l>
				<l absnum="" n="">Ceruix Romanos sanguine lauit equos.</l>
				<l absnum="" n="">Claudius a Rheno traiectos arcuit hostes,</l>
				<l absnum="" n="">Belgica cui uasti parma relata ducis</l>
				<l absnum="" n="">Virdomari, genus hic Rheno iactabat ab ipso,</l>
				<l absnum="" n="">Nobilis e uectis fundere gesa rotis.</l>
				<l absnum="" n="">Illi uirgatas maculanti sanguine bracas</l>
				<l absnum="" n="">Torquis ab incisa decidit unca gula.</l>
				<l absnum="" n="">Haec spolia in templo tria condita: causa Feretri,</l>
				<l absnum="" n="">Numine quod certo dux ferit ense ducem;</l>
				<l absnum="" n="">Seu, quia uicta suis umeris haec arma ferebant,</l>
				<l absnum="" n="">Hinc Feretri dicta est are superba Iouis.</l>
			</div>

			<div type="poem" n="11">
				<l absnum="" n="">Desine, Paule, meum lacrimis urgere sepulcrum:</l>
				<l absnum="" n="">Panditur ad nullas ianua nigra preces.</l>
				<l absnum="" n="">Cum semel infernas intrarunt funera leges,</l>
				<l absnum="" n="">Non exorato stant adamante uiae.</l>
				<l absnum="" n="">Te licet orantem fuscae deus audiat aulae:</l>
				<l absnum="" n="">Nempe tuas lacrimas litora surda bibent.</l>
				<l absnum="" n="">Vota mouent superos: ubi portitor aera recepit,</l>
				<l absnum="" n="">Obserat umbrosos lurida porta locos.</l>
				<l absnum="" n="">Ut maestae cecinere tubae, cum subdita nostrum</l>
				<l absnum="" n="">Detraheret lecto fax inimica caput,</l>
				<l absnum="" n="">Quid mihi coniugium Pauli, quid currus auorum</l>
				<l absnum="" n="">Profuit aut famae pignora tanta meae?</l>
				<l absnum="" n="">Num minus inmites habui Cornelia Parcas?</l>
				<l absnum="" n="">En sum, quod digitis quinque leuatur, onus.</l>
				<l absnum="" n="">Damnatae noctes, et uos uada lenta paludes,</l>
				<l absnum="" n="">Et quaecumque meos inplicat unda pedes,</l>
				<l absnum="" n="">Immatura licet, tamen huc non noxia ueni:</l>
				<l absnum="" n="">Deprecor hic umbrae mollia iura meae.</l>
				<l absnum="" n="">At si quis posita iudex sedet Aeacus urna,</l>
				<l absnum="" n="">Is mea sortita uindicet ossa pila;</l>
				<l absnum="" n="">Assideant fratres, iuxta et Minoida sellam</l>
				<l absnum="" n="">Eumenidum intento turba seuera foro.</l>
				<l absnum="" n="">Sisyphe, mole uaces, taceant Ixionis orbes,</l>
				<l absnum="" n="">Fallax Tantaleus corripiare liquor,</l>
				<l absnum="" n="">Cerberus et nullas hodie petat inprobus umbras,</l>
				<l absnum="" n="">Et iaceat tacita laxa catena sera.</l>
				<l absnum="" n="">Ipsa loquar pro me. si fallo, poena sororum</l>
				<l absnum="" n="">Infelix humeros urgeat urna meos.</l>
				<l absnum="" n="">Si cui fama fuit per auita tropaea decori,</l>
				<l absnum="" n="">Nostra Numantinos signa locuntur auos,</l>
				<l absnum="" n="">Altera maternos exaequat turba Libones:</l>
				<l absnum="" n="">En, domus est titulis utraque fulta suis.</l>
				<l absnum="" n="">Mox, ubi iam facibus cessit praetexta maritis,</l>
				<l absnum="" n="">Vinxit et acceptas altera uitta comas,</l>
				<l absnum="" n="">Iungor, Paule, tuo sic discessura cubili,</l>
				<l absnum="" n="">Ut lapide hoc uni nupta fuisse legar.</l>
				<l absnum="" n="">Testor maiorum cineres tibi, Roma, colendos,</l>
				<l absnum="" n="">Sub quorum titulis, Africa, tunsa iaces,</l>
				<l absnum="" n="">Qui Persem proaui simulantem pectus Achilli</l>
				<l absnum="" n="">Et tumidas proauo fregit Achille domos:</l>
				<l absnum="" n="">Me neque censurae legem mollisse, nec ulla</l>
				<l absnum="" n="">Labe mea uestros erubuisse focos.</l>
				<l absnum="" n="">Non fuit exuuiis tantis Cornelia damnum,</l>
				<l absnum="" n="">Quin et erat magnae pars imitanda domus.</l>
				<l absnum="" n="">Nec mea mutata est aetas, sine crimine tota est:</l>
				<l absnum="" n="">Viximus insignes inter utramque facem.</l>
				<l absnum="" n="">Mi natura dedit leges a sanguine ductas,</l>
				<l absnum="" n="">Ne possem melior iudicis esse metu.</l>
				<l absnum="" n="">Quaelibet austeras de me ferat una tabellas:</l>
				<l absnum="" n="">Turpior assensu non erit ulla meo,</l>
				<l absnum="" n="">Vel tu, quae tardam mouisti fune Cybellen,</l>
				<l absnum="" n="">Claudia, turritae rara ministra deae,</l>
				<l absnum="" n="">Vel cui, sacra suos cum Vesta reposceret ignes,</l>
				<l absnum="" n="">Exhibuit uiuos carbasus alba focos.</l>
				<l absnum="" n="">Nec te, dulce caput, mater Scribonia, laesi:</l>
				<l absnum="" n="">In me mutatum quid nisi fata uelis?</l>
				<l absnum="" n="">Maternis laudor lacrimis urbisque querellis,</l>
				<l absnum="" n="">Defensa et gemitu Caesaris ossa mea.</l>
				<l absnum="" n="">Ille sua nata dignam uixisse sororem</l>
				<l absnum="" n="">Increpat, et lacrimas uidimus ire deo.</l>
				<l absnum="" n="">Vidimus et fratrem sella in gemuisse curuli:</l>
				<l absnum="" n="">Consule quo, falso tempore, rapta soror.</l>
				<l absnum="" n="">Et tamen emerui generosos uestis honores,</l>
				<l absnum="" n="">Nec mea de sterili facta rapina domo.</l>
				<l absnum="" n="">Tu, Lepide, et tu, Paule, meum post fata leuamen,</l>
				<l absnum="" n="">Condita sunt uestro lumina nostra sinu.</l>
				<l absnum="" n="">Filia, tu specimen censurae nata paternae,</l>
				<l absnum="" n="">Fac teneas unum nos imitata uirum:</l>
				<l absnum="" n="">Haec est feminei merces extrema triumphi,</l>
				<l absnum="" n="">Laudat ubi emeritum libera fama torum.</l>
				<l absnum="" n="">Et serie fulcite genus: mihi cymba uolenti</l>
				<l absnum="" n="">Soluitur aucturis tot mea fata meis.</l>
				<l absnum="" n="">Nunc tibi commendo communia pignora natos:</l>
				<l absnum="" n="">Haec cura et cineri spirat inusta meo.</l>
				<l absnum="" n="">Fungere maternis uicibus, pater: illa meorum</l>
				<l absnum="" n="">Omnis erit collo turba fouenda tuo.</l>
				<l absnum="" n="">Oscula cum dederis tua dentibus, adice matris:</l>
				<l absnum="" n="">Tota domus coepit nunc onus esse tuum.</l>
				<l absnum="" n="">Et si quid doliturus eris, sine testibus illis:</l>
				<l absnum="" n="">Cum uenient, siccis oscula falle genis.</l>
				<l absnum="" n="">Sat tibi sint noctes, quas de me, Paule, fatiges,</l>
				<l absnum="" n="">Somniaque in faciem reddita saepe meam:</l>
				<l absnum="" n="">Atque ubi secreto nostra ad simulacra loqueris,</l>
				<l absnum="" n="">Ut responsurae singula uerba iace.</l>
				<l absnum="" n="">Seu tamen aduersum mutarit ianua lectum,</l>
				<l absnum="" n="">Sederit et nostro cauta nouerca toro,</l>
				<l absnum="" n="">Coniugium, pueri, laudate et ferte paternum:</l>
				<l absnum="" n="">Capta dabit uestris moribus illa manus.</l>
				<l absnum="" n="">Nec matrem laudate nimis: conlata priori</l>
				<l absnum="" n="">Vertet in offensas libera uerba suas.</l>
				<l absnum="" n="">Seu memor ille mea contentus manserit umbra</l>
				<l absnum="" n="">Et tanti cineres duxerit esse meos,</l>
				<l absnum="" n="">Discite uenturam iam nunc lenire senectam,</l>
				<l absnum="" n="">Caelibis ad curas nec uacet ulla uia.</l>
				<l absnum="" n="">Quod mihi detractum est, uestros accedat ad annos:</l>
				<l absnum="" n="">Prole mea Paulum sic iuuet esse senem.</l>
				<l absnum="" n="">Et bene habet: numquam mater lugubria sumpsi:</l>
				<l absnum="" n="">Venit in exequias tota caterua meas.</l>
				<l absnum="" n="">Causa perorata est. flentes me surgite, testes,</l>
				<l absnum="" n="">Dum pretium uitae grata rependit humus.</l>
				<l absnum="" n="">Moribus et caelum patuit: sim digna merendo,</l>
				<l absnum="" n="">Cuius honoratis ossa uehantur auis.</l>
			</div>
		</div>
	</body>
</text>
</TEI>
